749 XXXII. 3. INTERPRETATIO ORATIONIS OLYNTHIACAE 111. DEMOSTHENIS.

magistratibus. Cedo contra quae civitatis fortuna
est hoc tempore , cum tam benigni oratores prae-
sunt, dissimillima profecto pristini status, nam,
ut multa praetermittam, videtis in tanta solitu-
dine, quae occasio recuperandi imperii oblata sit.
Nam Lacedaemoniorum vires fractae sunt, The-
bani occupati, nemo praeterea reliquus est, qui
certare de principatu vobiscum possit. Ibi cum
citra periculum nostrum imperio potiri possemus,
ne nostra quidem interea tutati sumus; ditionis
enim partem amisimus, effudimus frustra plus
quam mille et quingenta talenta; socii, quos belli
tempore nobis adiunxeramus iu pace, oratorum
culpa nos deseruere, hostem adversum nos valen-
tissimum instruximus; neque enim quisquam Phi-
lippo praeter nos tantum virium attulit. Sed ur-
banae res, inquies, splendidiores sunt. Dii boni,
quid attinet recensere propugnacula calce illita,
vias constratas, sontes factos, et huiusmodi nu-
gas. Quin spectatis tantarum rerum autores,
quorum alii cum mendicarint autea 5¹), nunc lo—
cupletissimi sunt; alii quondam obscuri, nunc
amplissimos honores gerunt, quorundam aedes
magnificentia, publica aedificia vincunt. Porro
hoc deterius habet respublica , quo magis florent
res istorum,

Et tantorum quidem malorum haec est cau-
sa , quod, cum militaret pro sese populus, impe-
rabat iis etiam ‚ qui rempublicam gerebant, et in
potestate sua habebant praemia omnia virtutis, et
mos erat a populo petere honores, magistratus,
beneficiaque alia. Nunc contra penes oratores
omnia commoda urbis sunt, et per hos onmia ge-
runtur, vos enervati et mutilati, amissis auxiliis
et pecunia, rhetorum mancipia estis, nec penes
vos imperium est, sed illi vobis velut appendice
utuntur. Estque abunde satis vobis, quod thea-
tralem pecuniam largiuntur, et nonnunquam huc
ad sacra praedam mittunt, pro quo beneficio gra-
tiam etiam vos eis debere iudicatis, quod est tur-
pissimum , cum de vestro sint liberales, vos vero
domi concludunt, callide subducunt, sibique ci-
curare et mansuefacere solent; non potest autem
animi alacritas conservari in otio. Nam fere ita
gerimus animum ‚ ut vitae consuetudo et negotia
assuefecerint; neque vero mirum fuerit per Cere·
rem, si graviorem 111 me poenam propter liberta-
tem huius orationis statueritis, quam in illos, qui

51) Η. 1. in Ed. nagan. s. a. nota margin.: lronia.

750

haec vitia serunt in civitate; non enim semper
apud vos libertati locus est; et divinam admiror
patientiam vestram, quod modo tantam mihi
libertatem conceditis. Proinde si adhuc a vobis
impetrari potest, ut haec vitia corrigatis, milite·
tis ipsi, faciatisque caetera pro dignitate vestra,
ea⁵:²)- pecunia, quam propter necessitatem inter-
cipitis, utamini ad rem gerendam, magnum
commodum, quantum coniicere queo, lucri fece-
ritis. Et huiusmodi quidem lucellum negligere
suadeo, quod 1111111 persimile videtur demenso,
quod aegroto a medicis datur. Nam ut id nec
vires reficit, nec morbum vitamque finire sinit,
ita theatralis pecunia, qua fruimini, nec tanta
est, ut magnopere conducat ad rem familiarem
privatim locupletandam, et cum desperaveritis
multo ampliora, quomodo quae foris virtute et
militando petenda erant. Hanc interea stipem
aufertis, nec publice usui esse possit53), sed alit
tantum in singulis inertiam atque ignaviam. Num
igitur vis, inquiet aliquis, ut mercede milite-
mus? ligo vero patior, ut theatralem pecuniam
retineatls, et tamen ita volo constitui civitatem,
ut, 011111 pecuniam publice accipiatis, vicissim rei-
publicae detis operam, quacunque in re opus
fuerit. Num etiam otium nemini permittis? Non
invideo, quin fruaris otio, modo a turpitudine
desistas, quam otium et inopia parit. Quod si
bellum inciderit, par est, ut, cum utamini pa-
triae pecunia, vicissim militetis. Quod si cui
non fuerit aetas militaris, tum modo gratis uta-
tur liberalitate reipublicae⁵4)‚ deinceps ita acci-

piat, ut domi vicissim rempublicam curet et ad-
ministret.

In summa, pristinam confusionem civitatis
emendo, pauca tum eripiens vobis, tum condo-
nans, ut rite accipiatis, militetis, exerceatis iu·
dicia55), faciatis, quae pro aetate cuique conve—
niunt. Nolim publicam pecuniam dilapidari, et
cum debeatur iis, qui navant operam urbi, gra-
tis effundi, nec velim quemque simul otiosum
esse et egere. Si quid acerbius dixi, faciunt Phi-
lippi hospites, ut talia de vobis ferantur3 videtis

52] ea] sic Ed. nagan. 5. a.; Ed. 1562. ut ea.

53) nec p. u. esse possit] sic Ed. nagan. s, a.; Ed. 1562,
quae nec p. u. esse potest.

54) reipublicae] Ed 1562. errore typogr.: reipublica.
55) iudicia] sic recte Ed. 1562.; Ed. nagan. s, a. iudicio.

