1121 XLIV. INTERPRET. NARRAT. DE HERCULE PRODICIO EX XENOPHONTE.

ram, et institutionem tuam, ex quibus spero, si horribili turpitudine.

ad me accedes, fore te pulcherrimarum et hone-
stissimarum actionum effectorem, me quoque
magis notam et celebriorem, fore sperO. Nec
vero te decipiam illecebris exordii, sed sicut Deus
ordinavit, dicam, quod res est. Nullas res vere
bonas et honestas Deus dat hominibus sine labore
et diligentia. Si Deum vis tibi propitium esse,
rite colendus est. Si vis ab amicis diligi, necesse
erit eis benefacere. Si vis a civitate honore af·
fici, necesse erit aliquid facere, quod ei prosit.
Si vis in universa Graecia clarus esse propter vir—
tutem , magnis beneficiis hoc efficiendum est. Si
vis, ut terra copiose tibi fruges gignat, colenda
est. Si vis ex pecoribus ditescere ‚ bene pascenda
sunt. Si bello voles crescere, et amicos defeu-
dere‚ et hostes domare, discendae sunt belli artes
a peritis, et exercendae, ut possis eis uti. Si
corpus vis habere idoneum, ut obtemperet con-
siliis, adsuefaciendum est magno labore et su-

dore.
Hic interpellat altera mulier, videlicet igna-

via: Considera Hercules, quam difficilem et lon-
gam viam illa tibi monstret, ego brevem et pla-
nam viam adjbeatitudinem ostendo.

Contra virtus inquit: Dic mihi, tune quid-
quam habes bonum, aut intelligis, quid sit suave,
cum horum causa nihil agere velis, ac ne quidem
expectes rerum suavium appetitionem, sed impleas
te ante appetitionem. Ante famem comedis,
ante sitim bibis, et ut suaviter comedas, habes ar-
tifices condimentorum, ut suaviter bibas, varia
vina gustas. {Discurris, utin aestate nivem quae-
ras, ut suaviter dormias, mollia stragula et lectos
apparas, nec labore defessum corpus somno re-
creas, sed dormis, 'quia nihil habes, quod agas.
In concubitu vim naturae affers, promiscua et

MELAMH. otum. Vox„ xvn.

1122

Sic tuos amicos doces;
nocti illudis, utilissima diei parte dormis, et cum
fueris Dea ‚ ex coetu Deorum eiecta cs , et honesti
homines te aspernantur, nec audis unquam dul-
cissimum carmen, tuas laudes, nec gratissimi
spectaculi spectatrix es; nullum enim cernis tuum
honestum factum.

Quis tibi dicenti aliquid credat, quisve pe-
tenti tribuet? Quis sapiens volet esse tui agminis
socius? Iuventus vestra est languida, senectus
fatua. In adolescentia sine labore in deliciis
educati senectam habetis plenam morborum. Si-
mul et praeteritorum pudet, et praesentes morbi
cruciant, cum in adolescentia deliciae praecer-
ptae sint ‚ molesta in senectutem reponuntur.

Ego vero Deo et honestis hominibus familia-
ris sum , nec sine me fit honestum opus ullum di-
vinum aut humanum. Honore praecipuo afficior
a Deo, et ab hominibus, et a quibus honorari me
convenit. Socia sum artificum, custos rei dome-
sticae, fida dominis, adiutrix servorum, opitu-
latrix in pace, firmissima laborum socia in bello,
optima comes in amicitia. Ac meis amicis victus
est et parabilis et suavis, quia expectant famem et
sitim, et somnus gratior est post laborem. Nec
tamen propter somnum labores necessarios omit-
to. Laudari se iuvenes a senioribus laetantur.
Et senes honore se affici a iunioribus gaudent, et
libenter praeteritarum actionum recordantur, et
praesentes labores laeti faciunt. Propter me cari
Deo, dilecti amicis, honorati patriae, et cum
fatalis mors venit, non iacent sine honore, sed
florent sempiterna laude. Si igitur adolescens
nate ex bonis parentibus honestos labores alacri-
ter susceperis, vere beatus eris.

Haec Prodicus commemorat splendore ora-
tionis maiore , quem ego imitari non possum.

71

