879

discedit illaesus. Sed si lex repudiatur, suasor
strangulatus laqueo interficitur. Huius periculi
magnitudine deterrentur cives, ne novas leges
serant, quare et veteribus maiore reverentia et
studio obtemperant.

Ac multis seculis unica tantum nova lex
apud eos lata esse. dicitur. Cum enim legem ci-
vitas liaberet de talione , ut, si quis alteri oculum
effoderit, vicissim sibi oculum erui patiatur, nec
mulctetur pecunia , quispiam unicum oculum ha-
benti minitatus est sc oculum ei effossurum esse.
Motus hac comminatione is, qui unicum habe-

Νο t α.

PHIL. MEL. SCRIPTA PHILOLOGICA.

880

bat oculum, ac reputans quam misera in coeci-
tate vita futura esset, venire in concionem ausus
est ad suadendam novam legem, ut ‚ si quis ocu-
lum effoderit alicui habenti unicum ‚ vicissim sihi
utrumque oculum erui patiatur, ut aequalitatem
calamitatis poena efficiat. Hanc aiunt Locri uni-
cam legem inde usque a ducentis annis latam esse.
Haec Demosthenes ¹).

 

1) Haec Melanthonis interpretatio in illis tribus Editt. iis-
dem verbis sine ulla lectionis varietate invenitur.

Ad Demosthenis orationem de corona a Melanthone conversam, quam p. 801 — 864. exhi-

buimus, praeter ea, quae iam supra diximus, haec tria observamus: Melanthon hanc orationem in schola a. 153⁷
enarravit, vid. eius epist. in huius Corp. Res. Vol. 111. p. 378. — In Mel. interpretatione praecedente p. 830
lin. 26. pro templo Delphico legas: templo in Delo. ——- Epigramma monumento civium Atticorum inscriptum
in hac oratione p. 859. lin. 16 — 29. citatum iisdem verbis etiam in Mel. epigrammatis ed. Vincent. (Witeb.
1563. 8.) fol. P ¹2. et in huius Corp. Res. Vol. Χ. p. 501. nr. 141. legitur. Idem Epigramma Melanthon etiam
aliter latine reddidit his verbis:
Hi pia dum patriis arcent a finibus hostem
Pro tectis cives arma tulere suis.
Invictisque animis ausi decernere ferro
Et conferre pedem, nec timuere mori.
Servitio patriam premeret ne turpiter hostis.
Cogeret et domitam tristia multa pati.
Felices nunc in patria quorum ossa teguntur
Postquam ipsos divi sic voluere mori.
Nulla adversa pati, nusquam peccare Deorum est
Nemo hominnm fati vim queat effugere.

Sic in Mel. Epigrammatis ed. Vincent. sol. O 5³ et in hoc Corp. Ref. 1.1. p. 552. nr. 142. affertur, etiam in Me-
lanth. Opp. Basil. Tom. V. p. 334„ ubi autem v. 7. pro Felices nunc legitur: Felices, tum.

