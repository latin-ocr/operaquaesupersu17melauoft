1041 XLII.

facere. Decedite‚ inquiunt, Potidaea; Aegine-
tis concedite libertatem; abolete decretum de Me-
garensibus. Nunc postremi legati iubent omni-
bus Graecis concedere libertatem.

Nec vero putetis de re parva bellum fore, si
decretum de Megarensibus non aboleveritis ²¹),
quod maxime praetexunt, non fore bellum de-
creto illo sublato, nec in vobis culpam esse exi-
stimetis, si de re parva bellum suscipietis. Nam
in hoc parvo posita est confirmatio autoritatis ve-
strae, et constantiae specimen. Si enim cesseri-
tis 22), aliud maius imperabunt tanquam metu
cedentibus, sed fortiter recusantes vicissim osten-
detis eis, ut aequali iure nobiscum agant, non
ut domini imperent. Deliberabitis igitur, an sit
cedendum metu periculorum, an vero bellan-
dum , ut rnihi quidem videtur, nec cedendum vel
in re magna vel in exigua ‚ ut sine metu deinceps
res nostras tenere possimus. Nam similiter ser-
vitus est, si socii aequales ante iudicium impe-
rent, seu maxima seu minima.

Quod vero ad bellum et ad vires utrinque
attinet, ut sciatis nos non imbecilliores fore, ex-
ponam singula, quae consideranda sunt. Pelo-
ponnesii labore manuum quaerunt victum, nec
privatim nec publice multum debent pecuniae.
Deinde non sunt idonei ad bella diuturna et ma-
ritima, quia exiguum propter inopiam alii post
alios conferunt. Tales cum sint, nec naves im-
plere militibus, nec saepe exercitus pedestres
emittere possunt, quia, cum diu a suis rebus
abesse cogantur, sumptus eis desunt. Bella vero
magis sustinentur praesenti copia, quam violen-
tis collationibus. Ac operarii homines libentius
militant corporibus, quam pecuniam conferunt,
quia sperant corpora ex periculis evasura esse,
pecunias vero etiam ante belli finem perire vi-
dent, praesertim si bellum fit diuturnum.

Etsi autem Peloponnesii et eorum socii ad
dimicandum de summa rei in uno proelio pares
sunt caeteris Graecis, tamen diuturnum bellum
gerere simili apparatu non possunt, quia, cum
non sit una communis eorum deliberatio , sed res
ad diversas civitates longo ordine referendae
sint, non potest subito perfici, quod opus erat.

21) non aboleveritis] sic recte Ed. 1562. iu corrigendis z
Ξὲιὲιιοζξέ μή 'catinensem in oratione ipsa h. 1. non omis-

22) cesseritis] sic Ed. 1562. in corrigendis = Thucyd.
ξυγχωρήσετε; iu ipsa oratione 1. h. tegitur: censueritis.

MELANTH. oran. Vox.. xvn.

INTERPRETATIO ORATIONUM Ex THUCYDIDIS htssuo l.

1042

Nam et gentes diversae sunt, et suffragia parem
vim habent, et singulae suam utilitatem spectant,
quae res moram et impedimenta deliberationibus
afferunt. Alii maxime volunt puniri aliquem, alii
contra minime volunt suas res absumi, et tarde
convenientes exiguo spatio de publicis negotiis
deliberant, plus temporis tribuentes privatis con-
troversiis, et quilibet putat sua unius negligentia
non impediri bonum publicum, et id aliis curae
fore pro ipso. Sic cum omnes cogitant, interea
bonum publicum perit omnium culpa, cum qui-
dem se causam esse non animadvertunt.

Praecipue vero impedietur inopia pecuniae,
quia, dum lente conferunt, morae incident. Belli
autem occasiones non expectant nostram tardita-
tem. Nec metuamus munitiones, si quas in no-
stra terra extruere volent, neque classem eorum.
Nam etiam in pacato difficile esset urbi aemulae
imperii extruere munitiones , multo difficilius id
erit in hostili solo, praesertim si nos contrarias
munitiones extruxerimus. Cumque praesidium
alicubi adversus nos collocabunt, nocebunt illi
quidem, quia excursionibus vastabunt agros, et
recipient transfugas; sed non poterunt simul et
obsidere nos et prohibere nostras navigationes in
ipsorum terram, ubi eos classe vexabimus. Ac
nos quidem plus habemus industriae ad proelia
in terra, ex usu rei nauticae, quam ipsi habere
possunt ad rem navalem , ex usu militiae terre-
stris. Nec facile erunt periti rei navalis. Nam
nec vos, quamquam inde a bello Persico classe
utimur, et nos exercemus, satis idonei estis.
Quanto minus proficient viri terram colentes, et
qui impedientur nostris excursionibus, quo minus
se exerceant. Quamquam enim auderent con-
fligere cum paucis navibus freti multitudine, ta-
men cum multis et diversis locis confligere non
poterunt, interea quia non exercentur, non erunt
idonei, eamque ob causam timidiores erunt. Ars
est enim res nautica, si quid aliud, nec discitur
obiter. Sed ita exercenda est, ut eam solam cura
intendatur, nec obiter alia simul agantur.

Sin autem amota pecunia templi Olympiaci
aut Delphici, peregrinos nautas a nobis condu-
ctos ad se maiori mercede allicient, id sane for-
midabile esset, si non essemus pares ipso civium
numero. Habemus autem cives idoneos ad clas-
sem, et quod magis est, gubernatores et mini-
stros plures, quam reliqua tota Graecia. Nec
peregrini ad vos deficient minore cum spe. Quam-

66

