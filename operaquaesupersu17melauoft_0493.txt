961 XXXIX. INTERPRETATIO ORATIONIS LYCURG1 CONTRA LEOCRATEM. 962

Nam sua desertione religiones deleri passus est, ὸ.
quantum in ipso est, parentes vero obiecit hosti· i
bus, nec mortuorum honores defendi curavit. ’
Nondum vero desinam vetera exempla recitare;
nam quae maiores sibi gloriosa esse ducebant in
faciendo, ea vos 'quoque decet libenter audire,
tanquam illorum virtuti faventes. Cum Eumol-
pus adduxisset Thracensem exercitum , ut occupa-
ret Atticam , in qua tunc regnabat Erechtheus ⁶⁸),
cui uxor erat Praxithea Cephisi filim cumque ma-
gnus barbarorum exercitus in nostram regionem
irrupturus esset, consuluit Erechtheus oraculum,
quid faceret, ut victoria potiretur. oraculum
respondit victorem fore, si filiam ante exercitum
immolasset, quod cum fecisset hostes profligatos
tunc repulit. Ac laude dignus est Euripides, qui,
cum bonus poeta esset, etiam hoc argumentum
descripsit, existimans patriis exemplis magis mo-
veri cives, eosque in illa intuentes suos animos
ad amorem patriae adsuefacere. Utile est autem
et carmen ipsumffl) audire, in quo matris est
oratio, promittentis filiam civitati, ut fiat victi-
ma; cernetis enim in ea magnitudinem animi
dignam et nostra civitate et paterna origine.

si quis heneficium daturus est civibus,
Id gratius fit liberali pectore
Et sponte cum datur, datum morosius
Lenteque non habebit ullam gratiam.
Ergo volens gnatam exhibebo patriae ,
Ut fiat hostia pro salute publica.
Mentemque causac permovent graves meam.
Urbs nostra multis antecellit caeteri53
Nequaquam enim confluxit huc ex dissonis
Confusa multitudo gentibus, gerens
Moresque naturasque dissimiles sibi;
Sed mater haec est una tellus Attica ‚
Stirpis vetustae civium , ex hoc quam solo
Mundi architectatrix creavit mens Dei,
Virtutis acres inserens stimulos satae.
Sed condidere urbes coloni caeteras ,
Passim profecti dissitis regionibus ,

 

 

68) Erechtheus] sic scribendum est = Ἐρεχθεὺς; Editt.
1548., ¹554„ ¹562. h. l. et in seqq. Erec-liteus.

69) ui versus ex Euripidis tragoedia Erechthei nomine insignita
desuinti sunt. Apud Matthiaeum et Dindortium est fragmen-
tum Erechthei xvu.. in Witzscheiii Ed. stereotypa (inps,
ap. Tauchnit. 1841. 12.) T.1V. p.214—216. eodem numero
hoc fragmentum insignitum est. Haec eius interpretatio
Melanthonis reperitur etiam inter eiusdem Epigrammata in
Grattiusii collectione soi. M 2—3., in vincentii coil. fol.
L5—6., et iu huius corp. Reform. Vol. X. p. 592—594.

MELANTH. Orza. Vox„ xvu.

Non congruentes mentibus ‚ lusor velut

Si discolores in fritillo misceat

Talos. At urbem quisquis externam incolIt,
Ut in tigillo nodus asper eminens,

Ceu tignum ad ordinem aedificii non quadrans
Non ille mente civis est, sed nomine.
Nostra ergo pro patria ‚ verendis legibus,
Et constituta moribus bonis decet

Pericla adire et perpeti aerumnas graves,
Causamque quare procreamus liberos

Hanc esse praecipuam putandum est, ut Dei
Notitia luceat futuris seculis ,

Semperque custodes sient superstites
Coelestium legum atque templorum Dei,
Qui in patria tueantur has res optimas ‚

Et disciplinam civium et mores bonos,

Non impia feritate deleri sinant.

Nec franget ullus hoc nostrum pectus timor.
Violare leges ut velim sanctissimas ,

Quae singulos prodesse patriae iubent.

Cum morte filiae unius periculo

Nunc liberari tota possit civitas.

Nam me docet numeratio , ut servem magis
Quod plus videmus esse, quam quod est minus*
Unam domum labi ‚ minus certe est mali,
Quam civitatem ruere totam funditus.

Si pro puella germen esset masculum
Natum mihi, bellumque forte posceret,
Cives ut hostem dimicantes proelio
Depellerent, num filium mortis metu
Recusem in aciem mittere? At vero mihi
Tales ego opto filios, qui fortiter

Et proelientur et velint excellere

Inter viros virtute clari caeteros:

Nec sint in urbe ceu figurae inutiles,

Aut picta ceu simulachra parietes tenent.
Sed saepe matrum lachrymae cum filii
Arma induunt, animos eorum effoeminant.
Harum eiulatus atque mollia pectora

Non laudo , quibus ignava vita charior

Est filiorum , quam decus pulcherrimum.
Et quae suis suadere turpitudinem

Audent, honore nec sepulchri et posteri
Moventur adprobatione seculi,

Quod praedicat virtutem eorum laudibus
Veris et immortalibus, qui patriam

Et templa protexere , nec mortis metu
Cessere nostris hostibus, nec sanguinem
Vitamque dubitarunt suam profundere.

Et filiae nostrae sutura est gloria

61

