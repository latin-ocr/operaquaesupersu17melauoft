1039

a maioribus partam ne quidem nobis ipsis inter
nos retinere 18) possumus.

Cur vero negligimus cix-itatem occupantem
tyrannidem inter nos, cum tantopere laborare
soleamus, ut, si quis in uua civitate tyrannidem
invadat, is tollatur? An nescimus, quomodo ab
his tribus maximis malis liberemur, a stultitia,
animi mollitie, et ignavia? Neque excusetis vos
hoc praetextu, quod nolueritis aliquid temere
agere. Nam talis circumspectio , quia multis no-
cuit, contrario nomine stultitia rectius vocatur.

Sed qnid opus est priora errata hoc loco
prolixe exagitare? In hoc magis convenit incum-
bere, quomodo praesentibus rebus opem ferentes
consulatis futuris. Patrium ¹⁸²¹) enim vobis est, vir-
tutem laboribus comparare, nec mutare consue-
tudinem, etiamsi nunc opibus et potentia ali-
quantulum antecellitis. Non convenit enim, ea,
quae peperistis, cum inopes eratis, nunc in af-
fluentia perdere. Sed decet vos magno animo bel-
lum aggredi, praesertim cum Deus hortator sit,
cum victoriam promittat, et cum universa Grae-
cia suas vires vobiscum coniungat, partim metu,
partim etiam snae utilitatis causa.

Nec propterea priores foedera solvetis, quae
utros Deus censeat violare , ipse indicat, qui vos
bellum movere iubet. Nam opem seretis iniuria
affectis. At foedera violant, non qui depellunt,
sed qui priores inferunt iniuriam. Cum ergo tot
honestae causae vos impellant ad bellum , et ea,
quae nos in hoc consessu commemoravimus, cer-
tum sit publice et privatim cunctis profutura esse,
non debetis contari, sed quam primum arma
sumere, et cum aliorum libertatern defendere,
tum etiam Potidaeensibus opitulari, qui, cum ori-
gine sintDorienses, tamen ab Ionibus obsidentur,
cum antea contrarium fieret.

Neque hae deliberationes ullam moram ad-
mittunt. Cum enim plurimi ex nostris iam ab
Atheniensibus laesi sint, alii quoque mox idem
experientur, ubi resciverint Athenienses, nostras
deliberationes de bello fuisse irritas; nam metu
nos deterreri existimabunt⁴

Ergo viri Lacedaemonii de praesenti neces-
sitate cogitantes bellum decernite, et vestris suf-
fragiis ostendite, nos optime consuluisse Grae-
ciae. Nec praesenti periculo deterreamini, sed

18) retinere] Ed. ¹562. errore typogr.: retitinere.

18³) Patrium] sic scribendum est .-· Thucyd. πτὶτριονς Ed.
1562. Patruum.

PHlL. MEL. SCRIPTA PHILOLOGICA.

1040

magis firmam ac durabilem pacem bello quaerite.
Pax enim bello magis confirmatum otium vero
semper belli metum et periculum coniunctum
babet. Existiniate civitatem illam, quae tyran-
nidem in Graecia affectat, eandem singulis inten-
tare, quorum aliquibus iam imperat, reliquis
brevi sese imperaturam confidit. Hanc iunctis
viribus cogamus ad deditionem, ut in posterum
soluti metu, nostras civitates tuto inhabitare pos-
simus, et ut Graecos iarn in servitutem redactos
in libertatem vindicemus.

Descriptio Themistoclis ¹⁹).

Erat Themistocles firmissimo naturae robore
praeditus, propter quod eximia eius admiratio
suit. Suo ingenio etiam non praemonitus prae-
sentium et improvisarum rerum brevissima deli-
beratione egregius erat aestimator; sutura autem
nemo vel longius vel certius prospexit. Quae
tenebat et in manibus habebat, graviter agebat3
incerta vero et obscura donec deprehendisset,
non acquiescebat. In rerum delectu quid facere,
et quid amittere oporteret, maxime praevidebat.
Neque hunc quisquam subito consilio ,in rebus
necessariis vicit.

Oratio Periclisw).

Ut hactenus semper in hac fui sententia,
non cedendum esse Peloponnesiacis‚ quamquam
scio homines non eodem ardore movere bella et
gerere , sed adversis casibu's languefieri: ita nunc
video eadem suadenda esse, et vos confirmandos
esse, utnon deficiatis, si quid adversi accidet, et
si non fuerint successus prosperi, tamen retinere
hanc laudem, quod recte senseritis. Utrumque
enim fieri potest, ut et recte deliberata fortuitis
casibus impediantur, et in ipsis consiliis errent
homines: ideo fortunam, si quid accidit praeter
opinionem, causam esse dicimus.

Manifestum est autem, Lacedaemonios et
antea nobis insidiatos esse, et nunc nobis insi-
diari. Cum enim in foederibus constitutum sit,
ut, cum incidunt controversiae, iudiciis diriman-
tur, nec ante iudicium quisquam possessione ex-
cutiatur: illi nec postularunt cognitionem, nec
nobis offerentibus recipiunt. Sed bello, non
oratione, controversias dirimere volunt, et ad-
sunt, non ut accusent, sed nt iubeant imperata

13) Tliucyd. 1, 138.
20) Thucy-d. 1, 1⁴0 -144.

