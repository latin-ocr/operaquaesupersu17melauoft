92 7 PHlL.

quomodo vos resistere huic iniustae defensioni
possitis, dicam. Cum huc accesserit Ctesipho,
et exordium domi compositum dixerit, et volet
extrahere tempus omissa causa, admonete eum
siue tumultu, ut tabulam in manus accipiat, et
leges ad decretum conserat. ld si dissimulabit se
audire, nec vos audite ipsum. Non enim hic
consedistis ad iniustas defensiones audiendas, sed
ad tuendam salutem eorum, qui iustam excusa-
tionem adserunt. Sin autem spreta iusta ratione
defensionis Demosthenem advocabit, nequaquam
admittite improbum hominem ad dicendum, qui
confidit se leges eludere posse dicendo; nec quis-
quam sic miretur eloquentiam illius, ut putet ac-
cersendum esse.

Cum interrogabit Ctesipho, an debeat vo—
care Demosthenem , quisquis primam vocem edet
et accersi iubebit, is contra se ipsum, contra le-
ges, contra libertatem illum accersit. Sin autem
videbitur vobis audire Demosthenem, efficite, ut
ordinem in defensione servet eundem, quem ego
servavi in accusatione. Nam , ut admoneam vos,
ego neque privatam vitam illius, neque flagitia
publica prius attigi, cum abunde multa comme-
morare possem, tanquam prorsus deesset mihi
materia; sed primum leges exhibui, quae vetant
coronare eos, qui nondum retulerunt rationes.
Deinde dixi, Ctesiphontem Demostheni coronam
decrevisse nondum relatis rationibus, sine aliquo
praetextu, sine usitata exceptione (postquam re-
tulerit rationes) adeo et vos et leges contempsit.
Exposui item, quomodo cavillatori sint legem.
Secundo recitavi leges de praeconiis· , quae palam
prohibent renuntiare coronam a populo decretam
extra concionem.

At Ctesipho non solum violavit leges, sed
et tempus praeconii et locum. Iussit enim non
in concione, sed in theatro praeconium fieri, nec
cum habetur concio ‚ sed cum tragoediae exhiben-
tur. Postea cum de privata eius vita brevissime
dicam , de rebus ab eo contra utilitatem reipubli-
cae gestis longior est oratio. Eodem ordine iu-
bete Demosthenem respondere: primum de lege,
quae xetat coronari, priusquam relatae sint ra-
tiones; deinde renuutiatione; tertio, quod est
praecipuum, planum saciat, se dignum esse
corona.

Sed si petet a vobis, ut permittatis eum alio
ordine defensionis uti, ac pollicebitur se in fine
orationis de legibus responsurum esse, ne conce-

MEL. SCRIPTA

PHILOLOGICA. 928

datis, nec ignoretis eum insidias iudicio struere.
Non enim id aget, ut tunc de legibus respondeat,
sed quia nullam iustam defensionem habet, stu-
det aliarum rerum mentione memoriam accusa-
tionis obruere. Sicut igitur in gymnicis certami-
nibus videtis pugiles de loco inter se certare: ita
et vos tota die pro republica cum eo de defensio-
nis ordine contendite, nec sinite emn extra cau-
sam vagari, sed compellite eum intra causam
assiduitate et vigilantia vestra, et observate eius
digressiones.

Verum convenit etiam, ut dicam, quid fu-
turum sit. Nam haud dubie Ctesipho adducet
istum impostorem ac furem, qui rempublicam

depeculatus est, is facilius plorat, quam alii ri- κ ³

dent, et ad peierandum levissimo momento im-
pellitur. Et haud scio, an etiam his, qui iudi-
cium circumstant, conviciabitur, ac dicet homi—
nes potentes, descriptos, accusatori adesse, at
plebeios homines reo favere. Cum autem haee
dicet Demosthenes, respondete ad seditiosos cla·
mores ipsius; si tui similes fuissent isti, qui po-
pulum in patriam restituerunt, nunquam libertas
recuperata esset. At illi turbulentissimo tempore
servaverunt civitatem, prolata illa honestissima
sententia: Ne quis acceptae iniuriae recordare-
tur. At tu vulnera facis, et magis sunt tibi curae
quotidianae declamationes, quam salus reipubli-
cae. Quando autem homo periurus volet se iuris-
iurandi religione tueri, hoc opponite: quod si
quis periurus postulat sibi fidem haberi, huic
oportet aut alios contingere auditores, aut certe
tales, qui nullos Deos curent; at horum neutrum
contigit Demostheni. De lachrymis autem et vo—
cis tenore cum interrogabit vos, quo me confe-
ram, cives, si me civitate excluseritis? quo avo-
labo? Respondete ei: At vero quo confugiet po-
pulus Atheniensis? ad quae auxilia recipiet se?
quid habet reliqui, quid providisti, quod ad po-
puli salutem conduceret? Nam, quomodo tibi„
prospexeris, omnes videmus, deserta urbe non
habitas in Piraeo, sed ex urbe subducis te, post-
quam homo timidissimus regiis largitionibus et
publicis furtis ditatus es. Denique quid opus est
istis lachrymis et ista comploratione, cum reus
sit Ctesipho, et iudicium exerceatur tantum de
mulcta? Tu vero neque de patrimoniO, neque
de vita, neque de mulcta dimicas.

Sed non vis tibi eripi auream coronam , et
praeconium contra leges decretum. Atqui si hic

 

im

fan

