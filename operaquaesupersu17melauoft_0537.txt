1 049

tio de multis aliis in Graecia haberi. Ut autem
antea virtutem vitae consuetudo significat, sic
confirmat exitus. Nam in his etiam, qui antea
obscuri fuerunt, laudanda est fortitudo, cum pro
patria dimicantes mortui sunt. Hac enim virtute
priorem negligentiam tegentes, plus profuerunt
patriae, quam ei prius nocuerunt. Horum nemo
aut volens srui divitiis, aut sperans se mutata
paupertate divitem sore, fugit boc periculum;
sed magis voluerunt hostes profligare, et existi-
mantes hoc certamen honestissimum esse, conati
sunt depulsis hostibus postea suis rebus frui. Ita
praesens periculum, quod oculis cernebant, ele-
gerunt spe incerta victoriae, et maluerunt proe-
liando mori, quam fugiendo vitam retinere. Ma-
lum igitur corpore sustinentes, famam malam
effugerunt, ac brevissimo tempore fortunam ex-
perti sunt magis cum gloria quam cum metu.
Tales hi fuerunt digni hac patria. Vos au-
tem superstites optare quidem meliorem fortunam
decet, sed audaciam similem habere adversus ho-
stes. Quod ut faciatis, utilitas vos moveat, non
tantum quae oratione commemorari potest, cum
quidem vos ipsi sciatis, quantum boni sit hostes
depellere, sed multo magis, quae ipso conspectu
urbis cernitur: buius sitis amatores, et cogitate,
tantam esse factam per tales viros, qui et intel-
lexerunt, quid faciendum esset ²⁷), et fortiter
ausi sunt recte facere, etin perferendis periculis
infamiam vitarunt, et si quando non respondit
eventus, non tamen ipsorum virtus patriae de-
fuit. Sed pulcherrimum munus patriae tribue-
runt, sua videlicet corpora, pro quibus immor-
talem gloriam receperunt, et honorificam sepul-
turam , non solum ut ibi ossa eorum posita sint,
sed ut gloria eorum a praetereuntibus quacunque
occasione perpetuo celebretur. Nam illustrium
virorum sepulchrum omnis terra est, et monu-
mentum est non tantum inscriptio in tumulo , sed
etiam non scripta memoria, quae in mentibus,
non in tumulis commoratur. Hos imitantes, et
existimantes libertatem esse beatitudinem, nec
sine fortitudine libertatem retineri, pericula bel-
lica non defugite. Non enim tantum calamitosi
mortem facile adeant, sed etiam alii florentes,
quia viro forti ignominia tristior est morte, quae

cum gloria et spe publicae salutis sine longo cru· ξ

ciatu aditur.

27) esset] Ed. 1562. errore typogr.: esse.

XLII. INTERPRETATIO ORATIONUM EX THUCYDIDIS LlBRO H.

1 050

Ideo nunc parentes horum non deflebo, sed
consolabor. Cum enim sciant se expertos esse
varias fortunae vices, iudicent felices e'sso eos,
quorum exitus est gloriosus, et vobis parentibus,
non ipsis mortuis dolorem affert, quorum vita
honeste acta et finita est.

Scio difficile esse lenire dolorem, cum in
aliorum rebus secundis de vestra orbitate cogita-
bitis, et dolorem adfert privatio non eorum bo—
norum, quae non habituri eramus, sed eorum,
quae habuimus. Sed tamen hunc dolorem for·
tius ferant isti, quorum aetas adhuc ad gignen-
dum idonea est. Nam futura soboles adfert obli-
vionem amissorum. Et reipublicae haec duo
commoda accedent, quod numerus civium auge-
tur, et quod tutiora consilia dantur. Nam qui
non habent liberos periculorum socios , non
perinde iusta consilia dant patriae. Vos vero,
qui aetate processistis, ducite lucrum esse, quod
longior pars vitae feliciter acta est, et cogitate
reliquum spatium breve fore, quod levius saciet
cogitatio de gloria istorum. Nam sola dulcedo
gloriae non senescit, nec, ut quidam aiunt, in
senecta lucrari magis delectat, quam honore affici.

Filiis autem et fratribus eorum, qui ad-
sunt, magnum certamen propositum est in imi-
tatione fortitudinis suorum. Nam mortuorum
laudi nemo invidet. Vix igitur hoc assequemini,
non ut pares vestris, sed paulo deteriores videa· .
mini. Invidia enim viventes exercet, sed mor-
tuis benevolentia sine obtrectatione praestatur.

Addam et breviter aliquid de mulierum or-
bitate, quarum magua est gloria, non esse eas
imbecilliores suo sexu, et praestare in hac re de-
cus, in qua non est viri laus, sed mulieris. Nam
viri laus est in proeliando, sed mulieris laus in
moderatione luctus.

Dixi, quae ad hanc rem pertinent iuxta
legem, et iam monumento ornati sunt hi, quos
sepelivimus. Natos vero ex ipsis publice alet ci-
vitas usque ad tempus pubertatis, ut exemplum
ostendat suae beneficentiae erga eos, qui pro re-
pubIIca mortem oppetunt. lbi enim cives optimi
fiunt, ubi praemia virtuti maxima proposita sunt.

Oratio Periclis 28).

Non est mihi inexpectata indignatio vestra.

ξ Intellexi enim me accusari, eamque ob causam

Δ 28) Thucyd. 11, ‹io—64.

