887

a Demosthene Alexandrum et deinde Antipatrum3
sed haec pars etiam frigida est. Postquam haec
tempora pertexuit, incipit de persona dicere, de
genere et moribus, xult in viro politico conside-
rari patriam , maiorum erga rempublicam merita,
modestiam, postremo prudentiam et dicendi fa-
cultatem.

Deinde concio sequitur, contendit non con-
cedendum csse, ut ita passim et vulgo decernan-
tur coronae et honores, dicit et de severitate ma-
iorum in damnandis iis , qui decreta contra leges
fecerant. Postea petit, ne concedatur Demosthe-
ni, ut dicat pro Ctesiphonte, aut si dicturus est,
ut cogatur sequi ordinem capitum accusationis.

Postremo per occupationem diluit convicia,
quae postea dicturus erat Demosthenes, et repe-
tit criminationem praecipuam, quod belli causa
suerit. Sicut manus, inquit, qua quispiam sibi
mortem conscivit, praecisa non sepelitur cum
reliquo corpore, sic autor necis civium a reliqua
multitudine civium pellendus est, seu tollendus,
ut ἀλάστωρ seu κάθαρμα et piaculum ‚ totas gen-
tes polluens, et iram Dei irritans contra univer-
sos. Haec est argumenti summa.

Aeschinis oratio contra Ctesiphontem.

Videtis, cives, quid machinentur nonnulli,
quomodo concurrant, quamque ambitiose in foro
deprecentur, quo minus urbis leges atque insti-
tuta serventur. Ego autem venio primum Diis
immortalibus confisus, deinde legibus ac vestra
aequitate, speroque nulla artificia plus quam le-
ges et ius publicum apud vos valitura esse. Opta-
rim autem senatum et concionem universam rite
a magistratibus rogari, et leges, quas de orato-
ribus ordine rogandis Solon tulit, servari, et li-
cere cuique maximo natu , sicut leges iubent, sug-
gestum conscendere, nemine impediente, pro
sua experientia optima civitati consulere; deinde
reliquos cives pro aetate, ordine, suo quemque
loco sententiam dicere. Sic mihi videretur et
urbs optime administrari, et minus aliquanto
litium fore inter cives.

Verum omnia praeclara instituta vetera nunc
abolent quidam, et audacter novas rogationes
contra leges ferunt, easque comprobant alii sub-
ornati, nec per sortem legitime creati magistra-
tus. Praeterea cum aliorum senatorum quispiam
per sortem legitime ductus moderator concionis,
vestra suffragia rite renuntiare vult, improbi illi,

PHIL. MEL. SCRIPTA PHILOLOGICA.

888

qui rempublicam non iam omnium communem
esse ducunt, sed in suam potestatem prorsus re-
degerunt, minantur huic accusationem ‚ et priva-
tos cives in servitutem redigunt, et regnum sibi
machinantur, etliudicia, quae ex legibus exer-
cebantur, sustulerunt. Illa vero, quae ex novis
decretis constituuntur, irati pro suis affectibus
exercent. Etiam conticuit honestissimum mode-
stissimumque in urbe praeconium. Quis eorum,
qui quinquagesimum annum egressi sunt, con-
cionari vult? quis deinde aliorum civium suo loco
vult sententiam dicere? denique rhetorum impu-
dentiam non cohercere, iam neque leges neque
principes senatus , neque moderatores concionum,
neque praesidens tribus potest. Cum haec ita se
habeant in hac reipublicae perturbatione, quan-
tum ego intelligo, unum hoc iudiciorum genus
adhuc reliquum est, quod datur adversus eos, qui
decreta contra leges scribunt. Quod si hoc iudi-
cium antiquari permiseritis , praedico vobis brevi
futurum, ut universam rempublicam nihil tale
opinantes amittatis. Scitis enim triplices esse
formas civitatum regendarum. Aut enim penes
unum summa reipublicae est, aut penes paucos
optimates, aut penes populum. Illae autem civi-
tates, quae uni parent, aut a paucis optimatibus
reguntur, gubernantur ex voluntate eorum, qui
imperant3 liberae civitates, ubi summurn impe-
rium penes populum est, legibus reguntur,

Nemo igitur hoc ignoret, sed quoties iudi-
cium de legibus exercetur, sciat se unusquisque
iudicum calculum de sua libertate ferre. Proinde
in iuramento iudicum ⁴) ita scriptum est: Pronun-
tiabo secundum leges. Norat enim Solon, ita
urbem ac libertatem incolumem sore , si leges sera
ventur. Haec oportet vos meminisse et odisse
eos, qui rogationem aliquam contra leges tule-
runt, nec ducere haec delicta levia esse, sed gra-
vissima. Neque vero sinite vobis ius vestrum
deprecatione imperatorum eripi, qui diu collu-
dentes iam cum oratoribus labefactant rempubli-
cam, nec condonate huiusmodi reos hospitum
precibus, quibus subornatis quidam e iudicum
manibus evaserunt. Sed sicut in acie puderet
locum deserere, ita et nunc pudeat locum dese-
rere, in quem ab ipsis legibus ad defendendam
libertatem hodie collocati estis. Oportet item
vos hoc meminisse, quod cives, qui apud vos

4] iudicum] sic scripsimus = Aeschin. τῶν δικασιῶν5 Ed.
1562. iudicium.

 

