1037

sumuS, sed illi diu deliberent, qui aliis illaturi
sunt iniuriam. Decernite igitur bellum, ut Sparta
dignum est, nec sinite crescere Athenienses, nec
socios prodamus; sed Deo iuvante Invademus eos,
qui priores iniuria nos affecerunt.

Oratio Corinthiorum ¹⁶).

Non accusari iam Lacedaemonii possunt,
quod non decernunt bellum, cum nos suffraga-
tionis causa congregaverint. Nam eos, qui prae-
sunt foederatis, oportet quidem in privatis rebus
aequalitatem servare, in publicis vero plus ha—
bere autoritatis, ut aliis prospiciant, eamque ob
causam a caeteris honore afficiuntur. Nec vero
nos, qui alieni sumus ab Atheniensibus, doceri
opus est, ut ab eis caveamus. Sed eos, qui sunt
in loeis mediterraneis, et ad quae non accedunt
naves, scire oportet, nec suas fruges se evecturos
esse, nec recepturos res necessarias, quae mari
advehuntur, nisi opem ferant his, qui littora te-
nent. Nec sint pravi iudices praesentium pericu-
lorum, quasi ad eos non pertineant, sed ex—
pectent neglectis littoralibus , calamitatem ad
ipsos quoque perventuram esse, et nunc tanquam
de proprio periculo deliberent, nec recusent bel-
lum suscipere.

Ut enim modestia est, quiescere, si non affi-
ciaris iniuria, ita iustitia est, cum iniuria affici-
mur, bellum paci anteferri, et repressa iniuria
post bellum rursus pacem facere, nec aut suc-
cessu inbellis elatos plura appetere, nec pati in-
iurias mollitie et amore otii. Nam et qui propter
voluptatem quiescit, cito ea privabitur, et qui
propter successus in bellis fit insolentior, non
cogitat se efferri caeca ferocia, quae non erit diu-
turna. Saepe enim etiam stulta consilia, cum
alii agunt stultius, habent bonos eventus, ac multo
saepius ea , quae bene deliberata videbantur, se—
cus cadunt, cum alii sunt intenti. Nemo enim
opus exequitur, ut confidenter cogitat; nam in
deliberando homines securi, postea in agendo
fiunt trepidi. Nos certe multis iniuriis affecti
bellum movemus, quas cum represserimus¹⁷),
rursus arma deponemus.

Ac consentaneum est nos fore victores pro-
pter multa. Primum enim multitudine et usu rei

16) Thucyd. 1, 120—124.

17] represserimus] Ed. 1562. errore typogr.: represseri-
rimuS.

XLII. INTERPRETATIO ORATIONUM EX THUCYDIDIS LIBRO I.

1038

militaris antecellimus. Deinde classem , qua
illi antecellunt, et nos parem instruemus, partim
nostris facultatibus, si singuli imperata facient,
partim mutuo sumpta pecunia ex Delphis et Olym-
pia, unde Atheniensium milites maiore mercede
conducemus. Nam exercitus ipsorum magis mer-
cede conductus est, quam ex civibus collectus;
noster ex civibus est, quia magis numero homi-
num antecellimus quam pecunia. Et cum uno
proelio navali superantur, de eis actum est; sin
autem ducent bellum, nos quoque usu peritiores
erimus, et cum erit peritia par, fortitudine eri-
mus superiores. Nam artem, qua isti antecel-
lunt, usu discere possumus3 isti non possunt for-
titudinem, qua nos natura praestamus, doctrina
sibi assumere.

Pecuniam vero conferemus. Cum enim socii
ipsorum non recusent conferre, ne mutent ser-
vitutem, cur nos non conferemus potius ad re-
primendos hostes, et ad nostrae libertatis defen-
sionem, et ne ipsi potiti nostra pecunia nos op-
primant. Erunt et aliae res nobis adiumento,
defectio sociorum et ademptio redituum, quibus
pollent, obsidio, et loci alicuius in regione ipso-
rum munitio, et alia , quae iam non prospiciun-
tur. Bella enim minime procedunt ex praescri-
pto; sed multa alia bellum ex sese, praeter ea,
quae ex praesentibus occasionibus instituuntur,
obiicit, quae si quis ita excipit, ne turbari se ira
patiatur, tutius rem gerit. Qui in iram prae-
ceps est, per iracundiam multa delinquit. Co-
gitemus et hoc , quod si forent singulis nobis cum
suis adversariis seorsum contentiones de finibus,
aliquo modo id serendum esset. Sed Athenien-
ses cum coniunctis nobis universis pares sint,
quanto facilius cum singulis bellum gerent, et
nisi gentium et urbium singularum coniunctis
et frequentibus auxiliis uno animo eis restiteri-
mus, distractos nos non magno labore oppriment.
Victoriam vero Atheniensium, etsi id auditu
grave est , scitote tamen aliud nobis allaturam
nihil, nisi certam servitutem. Turpe est autem,
Peloponnesiis omnibus nunc hoc in controversiam
adducere, et interea pati, ut tot civitates tot in-
iuriis ab una afficiantur. Ostenditis enim hac
contatione, quod vel iuste affligimur, vel quod
timiditate quadam et ignavia prorsus a maiorum
nostrorum virtute degeneraverimus. Illi enirn
Graeciae universae libertatem defenderunt. Nos

