727

fundamenta firmissima csse oportet, ita negotio-
rum initia et causae verae ac iustae esse debent.
At Philippi res longe aliter se habent. Quare
censeo Olynthiis auxilia mittenda esse, ac senten-
tiam probaturus sum, quisquis dicet, quomodo
ct optime instructa, et quam primum mitti pos-
sint. Censeo et ad Thessalos mittendam esse le-
gationem ‚ qnae eos ct de nostro apparatu certio-
res reddat, et ad belli societatem hortetur. De-
creverunt enim Pagasas repetere, etde Magnesia
cum Philippo expostulare. Ac videte, ne tantum
verba legati vestri perferant, sed ut possint etiam
res ostendere, quod iam eduxeritis exercitus,
quemadmodum urbe vestra dignum est, quod
bellum moveritis. Nam oratio sine factis inanis
est, praesertim de nostra civitate. Quo enim
maiore animo hostem invademus, eo magis diffi-
dent ei omnes. Si quem enim vobis adiungere
vultis, magnam mutationem apud vos conspiciat
oportet in conserendo, in expeditionibus, deni-
que in omnibus rebus prompte obeundis. Haec
si perficietis, quemadmodum convenit, non so-
lum sociorum voluntates erga Philippum laba-
scent, sed etiam domesticas vires sentietis langui-
das atque infidas esse. Nam Macedonici exercitus
tantum valent appendicis vice, sicut Timotheo
duce, nobiscum adversus Olynthios valuerunt.
Deinde adversus Potidaeam coniuncti exercitus
nostri etMacedonum simul invicti fuerunt. Quod-
que nunc Thessalos subegerunt, ita accidit, quia
ipsi inter se Thessali dissentientes, adiuverunt
eos adversus tyrannos. Semper autem quamlibet
parva accessio plurimum affert momenti.

Ipsae vero Macedonum res per sese infirmae
suntw), et multis difficultatibus laborant. Phi-
lippus enim non levibus damnis Macedoniam affe-
cit, illis ipsis modis , quibus videtur factus poten-
tior, videlicet bellis atque expeditionibus. Ne-
que enim putate Philippum et populares iisdem
rebus gaudere. Ille enim gloriam concupiscit, et
in hoc incumbit magno animi motu, nec recusat
ullum periculum, si quid patiendum. erit, ut ea
perficiat, quae nemo ante se Macedoniae rex
perficere potuit. Hanc gloriam magis expetit,
quam ut secure yivat. Ad cives autem gloriae
huius societas nihil pertinet, et interim assidua
militia multa eis damna, labores, miseriasque

79) Η. 1. in Editt. ¹535., 15⁴7. annot. margia: Secundum
argumentum a voluntatibus subditorum Macedonis.

PHIL. MEL. SCRIPTA PHILOLOGICA.

728

sine fine parit: nec conceditur eis spatium ad sua
negotia administranda, aut res suas curandas,
aut ad collocandas atquc distrahendas res bello
quaesitas, cum propter bellum emporia in Mace-
donia clausa sint. Hinc facile est existimare,
quomodo populus in Macedonia erga Philippum
affectus sit.

Deinde peditum praecipui ⁸⁰), etsi praedi-
cantur sortissimi, et in re militari valde exercitati
esse, tamen, ut ego audivi ex quodam Macedone
viro gravi, qui non solet mentiri, milites illi ni-
hilo meliores aliis sunt. Si qui enim inter eos
virtute , et rei militaris scientia excellunt, hos, ut
ille dicebat, Philippus per ambitionem exaucto-
ratos dimittit, dum ea , quae gerit, omnia videri
vult suo consilio suaque virtute gerere. Et prae-
ter caetera vitia intolerabilis est eius ambitio ac
superbia. Si quis autem in iis est paulo mode-
stior, cui non libet quotidie una helluari, nec
delectatur temulentia et saltationibus, hunc sper-
ni, et in nullo loco apud eum esse serunt; sed
familiares ei sunt latrones, εἰει) assentatores, et
homines impuri, qui ebrii saltare, et caetera fa-
cere consueverunt, quae nominare pudet. Atque
haec vera esse plane constat. Complectitur enim
nequissimos homines, quos hinc expulimus, ut
Calliam servum publicum et similes praestigiato-
res ac mimos, et obscoenorum carminum scripto-
res , quae in familiares componunt, ut rideantur.
Quamquam autem haec aliquis levia esse existi-
met, tamen prudentibus gravissima signa sunt
perditae mentis, et impendentis exitii. Sed te-
gunt haec aliquantisper praesentes successus;
nam huiusmodi domestica vitia foris res secundae
obscurant. At si quando ei aliquid adversi acci-
det, tum vero ista deprehensa plurimum ei noce-
bunt: ac si Dii volent et vos, spero futurum, ut
brevi se proferant. Sicut enim in corporibus no-
stris⁸2)‚ etiamsi quod est membrum male affe-
ctum, tamen dolorem non affert, donec alioqui
recte valemus. Sed ubi morbus aliquis accessit,
cientur etiam illae aegrae partes, videlicet fracta
aut luxata membra. Sic se etiam habent res civi-
tatum ac tyrannorum, donec soris bella gerunt,

non conspiciuntur domestica incommoda, sed

80) Η. l. in Editt. ¹535., 1547. annot. margia: Tertium ar·
gumentum a Philippi moribus et privata vita.
81) et] sic Ed. ¹547.; in Ed. 1535. deest.

82) Η. l. in Editt. 15³5.‚ ¹547. annot. margin.:
similitudo, quomodo mala domestica erumpant.

Egregia

Affe-

 

