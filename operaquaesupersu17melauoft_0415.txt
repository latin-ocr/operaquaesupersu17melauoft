805

partibus diligenter consideratis animadvertit le-
ctor omnia aptissime cogitata esse, et non pro-
cul accersita3 sed velut oblata esse ab adversario,
et haec maxime oportuisse et decuisse in exordio
commemorari. [ta consideratio consilii gratio-
rem efficit lectionem. Postea genus verborum
proprium et verecundum adspiciamus, et quam
apte sint interspersae sententiae et noemata.

Demosthenis oratio de corona 2).

Primum, viri Athenienses, Deos oro, ut,
quanta mea semper erga civitatem et vos omnes
benevolentia fuit, tanta vicissim in hoc iudicio sit
benevolentia vestra erga me; deinde ut animos
vestros ad hoc, quod maxime utile est vobis, et
conveniens religioni et gloriae vestrae, excitent,
ne adversarium meum in consilium adhibeatis,
an audiendus sim (id enim indignissimum est),
sed leges et iuramenta, in quibus praeter caetera
capita hoc scriptum est: Ut pars utraque pariter
audiatur. Quo dicto non solum praecipitur, ne
pronuntietur re nondum cognita, neve odio aut
favore erga alteram partem altera praegravetur,
sed etiam ut concedatis cuilibet ordine et forma
defensionis uti , quam suo consilio instituit.

Praegravant autem me in hoc iudicio cum
alia multa, tuni xero haec (luo incommoda ma-
gna, primum, quod non simili periculo certa-
mus. Non enim sunt similes-iacturae amissio
benevolentiae vestrae, et hunc non vincere di-
cendo- Quid enim mihi tristius accidere potest ἶ.)
Sed nolo mihi initio defensionis male ominari.
Iste vero cum petulanter, tum vero etiam tuto me
accusat. Secundum quod cum natura omnibus
insit, ut libenter audiant accusationes et convi-
cia , et econtra offendantur, si quis se ipsum lau-
det, iste occupavit hoc, quod delectat; mihi
vero relinquitur alterum, quod fere omnibus in-
gratum est. Quod astute fecit, ut cum vitandae
offensionis causa nihil de meis rebus gestis dixe-
ro, nulla fiat criminum citatio, neque merito-
rum commemoratio. Eam vero narrationem si
instituam , saepe de me ipso dicendum erit, quod
quidem modestissime faciam. Sed uhi rei neces-
sitas talem commemorationem flagitabit, iste cul-

2) Haec interpretatio iu Ed. 1562. sic iuscripta est: Oratio
Demosthenis περὶ στεφάνου, in Latinum sermonem con-
versa a Philippo Melanthone.

XXXV. INTERPRETATIO ORATIONIS DEMOSTHENIS DE CORONA.

806

pandus erit, qui cum sit accusator, huius con-
tentionis initium fecit. Existimo autem vos omnes
fateri, in eodem esse periculo me et Ctesiphon-
tem, et mihi non minus necessarIam esse defen-
sionem quam Ctesiphonti. Miserum est enim
cum aliis vitae ornamentis spoliari praesertim ab
inimico, tum vestra benevolentia ‚ quam adipisci
summum decus est. De tanta re curn sit certa-
men, iterum oro, ut meam defensionem iustam
audiatis, sicut leges praecipiunt, quas Solon cum
singulorum civium salutem munire vellet, non
modo promulgatione, sed etiam iureiurando ve-
stro sanctas et ratas esse voluit, non diffidens
vobis, ut mihi quidem videtur, sed considerans
tantam vim esse criminationum et calumniarum,
quae prius occupant animos, ut reus primam
opinionem tollere ex animis 11011 possit, nisi iu-
dex divina religione se integrum servet, et pari
benevolentia reo audito tunc demum pronuntiet.
Cum autem hodie ratio reddenda sit non so-
lum de his, quae in republica egi, sed etiam de
vitae privatae moribus et consuetudine, rursus,
ut initio, coeleste numen invoco vobis audienti-
bus, ae opto, ut, quanta mea semper erga civi-
tatem benevolentia fuit, tanta sit vicissim erga
me benevolentia vestr-”¹3 deinde ut faciant, ut in
hac accusatione ita decernatis, sicut communiter
universae civitatis gloriae et singulorum religioni
congruit. At si Aeschines tantum de controversia
huius iudicii dixisset, mox de illo decreto respon-
derem. Postquam autem multo plura extra con-
troversiam dicit, et me salsis criminibus onerat,
iustum et necessarium est, initio opponere bre-
vem refutationem, ne voluntates vestrae falsa illa
commemoratione et aliena a principali negotio
alienatae, reliquam defensionem minus benigne
audiant. Itaque de privatae vitae conviciis et
criminatione videte, quam simplex et iusta sit
mea responsio. Si me talem esse scitis, qua—
lem me iste in accusatione sua depingit (nusquam
enirn vixi nisi apud vos), ne vox quidem mea fe-
renda est, etiamsi consilia mea in republica pro-
batis, sed surgentes iam me statim condemnate.
Sin autem scitis me et honestiorem esse, et ab
honestioribus ortum, et nullo mediocrium civium
(ut nihil odiosi dicam) deteriorem , nec reliquae
criminationi fides haheatum simili enim impu-
dentia finxit caetera; me vero, ut antea in mul-
tis iudiciis fecistis, nunc quoque benigne audiatis.
Etsi autem malitiosus es, tamen hoc stulte cogi-

51*

