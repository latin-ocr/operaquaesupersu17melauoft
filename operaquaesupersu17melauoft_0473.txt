921 XXXVIII.

ac barbarus, voce Graecam linguam sonans, sed
improbitate ingenii peregrinam.

lam in quotidiana vita qualis est? Primum
praefectus classis erat; postea coepit oratio-
nes scribere ‚ cum patrimonium per luxum
atque libidinem amisisset. Et cum ea in re
perfide praevaricaretur, et orationes adversa-
riis proderet, transiliit ad suggestum. Cum
autern plurimum argenti ab urbe accepisset,
parum reliqui suit. Nunc regio auro sumptus
suos tolerat, quamquam ne hoc quidem satis est3
nullae enim opes malis moribus superesse pos-
sunt. In summa, victum habet non ex suo, sed
ex vestris periculis.

At quae prudentia, aut eloquentia eius esse
potest? quomodo enim cum vivat turpiter, prae-
clare dicere potest? Sic enim et corpore suo uti-
tur, et insidiatur aliorum uxoribus, ut pudeat re-
censere, quae fecerit. Saepe enim vidi hos, qui
aliena flagitia nimis 'aperte recitarunt, odium sibi
conflare. Quid autem praestitit civitati? magni-
ficos sermones, facta turpia.

Porro de eius fortitudine breviter dicam3 si
enim negaret se timidum esse , et vos id nescire-
tis, diutius in hoc argumento commorandum mihi
esset. Sed quoniam ipse fatetur in concionibus,
et vos scitis: reliquum est, ut recitem hac de re
leges. Solon enim *vetus legumlator constituit, ut
eadem poena afficiatur, qui militiam detrectat,
et qui aciem deserit, et qui timidus est; datur
enirn actio contra timidos l⁵¹). Atqui miretur ali-
quis, an naturae imbecillitas in iudicium voce-
tur? etiam idque oh hanc causam, ut magis le-
gum poenas quam hostes metuamus, et patriam
fortiter propugnemus.

Itaque legislator detrectantem militiam, et
timidum, et desertorem ordinum, foro et miniato
funiculo excludit, nec permittit cos coronari, ne-
que sacris publicis interesse. Tu autem iubes eum
coronare, cui coronam leges non permittunt, et
tuo decreto vocas ad ludos eum, quem non licet
spectare ludos; et in templum Bacchi accersis
eum, qui propter timiditatem templa prodidit.
Verum ne vos a proposito longius abducam, hoc
memineritis: quando ille iactabit se popularem
esse, considerate eius non verba , sed mores, nec
qualem se praedicet esse, sed qualis sit animad-
vertite. Quia veroin mentionem coronarum ac

 

 

17) conf. Melanthonis collatio actionum Attic. et Rom, in
huius Corp. Reform. Vol. xx'l. p. 600. Sexta accusatio,

INTERPR. ORATIOMS AESCHIMS CONTRA CTESIPHONTEM.

922

donorum incidi, pauca adiiciam, ne mihi exci-
dant e memoria. Si non emendabitis bunc mo-
rem, tam frequenter levissimis de causis decer-
nendi coronas, tandem neque hi, qui honore af-
ficiuntur, gratiam vobis habebunt, neque respu-
blica recte administrabitur3 nam improbos non
reddetis meliores , bonos autem absterrebitis a ca—
pessenda republica, cum videbunt praemia sibi
cum improbis communia esse.

Quod autem vera dicam, videor multis signis
ostendere posse. Si quis enim interroget vos,
utrum magis floreat haec civitas nostro tempore,
an maiorum nostrorum ‚ haud dubie omnes sate-
bimini maiores habuisse rempublicam meliorem.
Fueruntne tunc praestantiores cives, an nunc?
profecto longe excelluerunt maiores nostri. At
praemia, coronae, tituli, stipendia , plurane
tunc fuerunt, an hoc tempore? Rara tunc erant
ista praemia apud nos ‚ ipsum virtutis nomen per
sese in admiratione erat; nunc autem contami-
nantur praemia virtutis; nam coronae ex consue-
tudine sine delectu decernuntur. Proinde si ex-
penderitis absurdum esse, iudicabitis, praemia
frequentius hoc tempore decerni, cum tamen rei-
publicae status sit deterior, quam olim suit, cum-
que cives olim praestantiores omni genere virtutis
suerint, quam nunc sunt. Ego vero causam huius
rei vobis exponam.

Putatisne futurum, ut quisque exerceat se
ad certamen aliquod publicorum ludorum ‚ si co-
rona non pro virtute detur, sed technis et ambi-
tione interverti poterit? Si id acciderit, nemo
prorsus se exercebit. Nunc autem, quia illa laus
victoriae rara ‚ et difficilis, et praeclara est, 1²¹-
bores maximos et pericula nonnulli suscipiunt.
Ad eum modum existimate vos praeesse tanquam
certaminibus civium, et cogitate multos futuros
esse, qui viam sibi ad honores virtute faciant, si
viderint coronas raris et dignis conferri. Sed si
per ambitionem vobis extorqueri poterunt, cor-
rumpetis etiam bona ingenia. Quod autem recte
moneam , aliquanto clarius ostendam.

Utrum Themistocles, qui vicit Persas, prae-
stantior civis videtur, an Demosthenes, qui aciem
deseruit? Utrum Miltiades magis meritus est,
cum in Marathone oppressit barbaros, quam iste?
Meliusne meriti sunt illi, qui in oppido Phyle
nostros cives exilio pulsos hospitio exceperunt ac
defenderunt? Quid Aristides iustus, qui cogno-
men babuit, longe aliud quam iste'? Ego vero

