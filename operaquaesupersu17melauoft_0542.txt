1059

templo aequaliter supplices sumus, opitulemini
nobis iu societatem receptis, nec proiicite nos
proprio periculo corporum, et communem utilita-
tem adiuturos, si vicerimus vobiscum, et datu-
ros commune damnum, si non persuasis vobis
frustrabimur. Sitis viri, quales vos Graeci dignos
ducunt, et quales nostra necessitas vult esse.

Oratio Cleonis⁸³).

Saepe et alias animadverti, popularem sta-
tum non esse utilem imperio. Praecipue vero
nunc hoc consideravi in hac vestra de Mityle-
naeis poenitentia. Quia euim inter vos agitis se-
cure et sine insidiis , similes esse voluntates socio-
rum existimatis, et dum vel persuasi vel miseri-
cordia moti lenius eos punitis, non sentitis peri-
culum vobis augeri, nec prodesse vestram molli-
tiem ad flectendos socios ad benevolentiam, nec
consideratis imperium, quod habetis, tyranni-
dem esse, et subditos parere invitos, et vobis
insidiari, nec audiunt vos ideo, quia laesi eis
veniam datis, sed quia vi cobercentur. Pernicio—
sissimum autem est, si decreta non sunt stabilia,
nec cogitatis meliorem esse statum eius civitatis,
quae quamquam deterioribus legibus, tamen con-
stanter utitur, quam quae bonas leges habet, qui—
bus tamen non constanter utitur, estque utilior
inscitia cum modestia quam calliditas cum impu-
nitate. At plerumque rudiores homines melius
regunt suas respublicas quam astuti. Hi enim
volunt videri sapientiores legibus, et vincere ea,
quae ab aliis dicuntur, quia ingenia in maiori re
ostentare non possunt: ideo in multis negotiis ci-
vitates evertunt. Rudiores vero diffidentes inge-
niis ‚ non volunt esse callidiores legibus, nec cer-
tare dicendo cum aliis, conscii sibi suae infirmi-
tatis: ideo saepius prosunt civitatibus. Sic et
nos faciamus, non fiducia eloquentiae suadea-
mus aliud , quam sentimus. Ego priorem meam
sententiam non muto, eosque miror, qui iterum
retulerunt de Mitylenaeis, ac mora interiecta no-
vam deliberationem instituunt, quae prodest illis,
qui peccarunt. Mora enim irae mitigatio est,
sed in ulciscendo ita par supplicium sumitur, cum
proximum est offensioni.

Mirabor etiam esse, qui contra dicere au-
deant, et ostendere perfidiam Mitylenaeorum no-
bis utilem esse, et nostras calamitates sociis , non

33) Thucyd. ιιι, 37—40.

PHlL. MEL. SCRIPTA PHILOLOGICA.

l
Ι

1 060

nobis detrimento esse. Aut igitur confisus elo-
quentia contendet manifestam veritatem obruere,
aut lucro motus fucata oratione vos seducere vo-
let. Dat enim baec civitas multis praemia ex ta-
libus certaminibus, ipsa interea in discrimen addu-
citur, cuius rei culpa penes vos est, qui talia cer-
tamina proponitis, et convenitis, ut sitis verbo-
rum spectatores, et alienorum operum audito-
res, et coniicitis tales futuros esse eventus, ut
quisque facundissime dixit, et ex factis non id,
quod vidistis, certius esse ducitis, quam quae au-
ditis, et facillime sinitis vos decipi novitate ora-
tionis, nec decreta facile exequimiui‚ ac semper
servi estis absurdarum opinionum, et fastiditis
usitata. Ac singuli volunt excellere dicendo, aut,
ne videantur inferiores ingenio, certant cum ora-
toribus. Acute dicta laudatis, et videri vultis
ipsi quoque eas cogitationes praevidisse, cum
tardi sitis aut prospicienda ea, quae re ipsa pro-
sunt, semper alia quaeritis (ut sic dicam), quam
quae vitae nostrae accommodata sunt, cum ne
praesentia quidem recte consideretis aurium vo·
luptate impediti, ac sedetis, non ut consilium
daturi patriae, sed ut otiosi spectatores elo—
quentiae.

Ab his moribus ego vos abducam, ac osten-
dam vos maxima iniuria affectos esse ab una Mi-
tylenaeorum civitate. Illis enim veniam do, qui
ideo a vobis deficiunt, quia aut supra vires one-
rati sunt, aut coguntur ab hostibus ad defectio-
nem. Istos vero, qui insulam et urbem muni-
tam tenent, et tantum in mari oppugnari pos-
sunt, ubi et sua classe hostes arcere possunt, et
sunt a nobis honorati concessa libertate, non
existimandum est tantum defecisse, sed ideo de-
fecisse, ut nobis bellum inferrent, et nos per-
derent. Desectio enim eorum est, qui vi co-
guntur. Isti vero ultro se adiunxerunt infestis
hostibus, quod ipsum etiam atrocius est, quam
si per sese tantum bellum intulissent. Nec vero
exempla vicina eos terruerunt earum civitatum,
quae post defectionem punitae sunt. Nec sua
eos felicitas movit, ut quiescerent; cumque es-
sent audaces ad futura, et maiora viribus spe-
rarent, minus tamen nocere possent ‚ quam
volebant, bellum moverunt; cumque potentiam
anteferrent iustitiae, nulla iniuria affecti, quia
sperabant suam partein fore victricem, nos inva-
serunt. Solent enim urbes *fieri insolentiores,
cum exiguo labore insperata felicitas contigit;

