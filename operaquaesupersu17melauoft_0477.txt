·—cv«1-³--··

 

929 XXXVIII.

populus male sanus et acceptae calamitatis obli-
tus , tam alieno tempore coronare te vellet, opor-
tebat te ipsum venire in concionem , et honorem
deprecari hoc modo: Delector equidem cives
praemio; sed hoc tempore praeconium fieri non
decet, cum in publico luctu sit universa civitas.
Neque dubium est, quin haec dicturus fuerit alius,
qui honeste et cum virtute vixit. Sed oratio tua
conscelerati hominis est et obtrectantis virtuti.
Nemo enim vestrum vereatur, ne Demosthenes
honore frustratus, tanquam vir fortis domum re-
diens mortem sibi consciscat, qui adeo contemnit
honores vestros, ut hoc execrabili capite saepe
vulnerato, contumeliam pecunia pensaverit, cum
accusationem de vulnere instituisset; et aMidia21)
ita mulctatus est pugnis, ut vestigia in capite ad-
huc adpareant. Nam iste non caput, sed capitis
iactura pecuniam lucrifecit.

Sed de Ctesiphonte, qui decretum compo-
suit, pauca dicam, multa praeteriens, ut peri-
culum faciam, an insigniter improbos non moniti
discernere possimus; sed quod res ipsa cogit de
utroque communiter dicere ‚ id omittere non pos-
sum. Obambulant in foro, et de se vicissim non
abs re conqueruntur. Ctesipho ait, se non esse
in metu sua causa, quia semper privatus vixerit,
sed veretur sibi Demosthenis corruptelas, per-
fidiam, sugam nocere. Econtra Demosthenes in-
quit, se confidere sua persona, sed vereri, ne
sibi obsint Ctesiphontis flagitia et lenocinia. Cum
autem se ipsi mutuo condemnent, vos, qui com-
munes utrique iudices dati estis, nolite eos ab·
solvere.

De conviciis, quae adversus me dicet, pauca
praedicenda sunt. Accipio enim eum gloriari,
quod multa ipsius in civitatem beneficia extent,
at a me rempublicam multa detrimenta accepisse3
et mihi imputat ea , quae Philippus et Alexander
adversus nos fecerunt. Et tam callidus est ora-
tor, ut non sit contentus reprehendere, si quid
gessi aut dixi; reprehendit etIam silentium atque
otium meum , ut nulla pars vitae meae relinqua-
tur non deformata calumniis. Vituperat etiam
ludos et exercitia, quae cum aequalibus adole-
scens habui. Et de hoc iudicio statim initio ora-
tionis suae obiiciet‚ hanc a me accusationem non

χ esse institutam reipublicae causa ‚ sed ut Alexan-
dro fidem faciam me huic inimicum esse; et in-

21) Midia] Ed. 1562. Media3 conf. supra p. 908. nota. 8.
Mamm. Ormz. V01.. XVII.

INTERPR. ORATIONIS AESCHINIS CONTRA CTESIPHONTEM.

930

terrogabit‚ quare nunc sero omnium actionum
summam improbem, ac non in tempore singulis
erratis restiterim, cum in consilio agitarentur,
nec accusaverim tunc, cum mutari possent, sed
abstinens a republica raro in sorum venerim.

Ego vero nec Demosthenis assiduitatem in
soro magnifacio ‚ nec pudet me meae , nec poeni-
tet me vobis consuluisse ea, quae dixi: immo ne
vivere quidem possem, si consuluissem idem,
quod ille consuluit. Sed quod raro in sorum veni,
fecit meae vitae mediocritas; pauca enim mihi
sufficiunt, nec splendidiorem fortunam turpiter
concupisco. Itaque meo arbitrio vel causas ago,
vel taceO, nec cogor quotidiano luxu ac sumptu,
ut contra voluntatem animi mei causas suscipiam.

Tu vero conductus pecunia taces ‚ effusa pe-
cunia rursus vociferaris, et dicis non quando libet,
aut quod velles, sed quando illi tibi praecipiunt,
quibus operam tuam vendidisti3 nec pudet te glo-
riari aliqua de re, in qua statim deprehenditur
mendacium tuum. Nam haec actio instituta est
vivo adhuc Philippo , priusquam Alexander regno
potitus est; et tamen audes dicere, institutam
esse, ut gratiam ab Alexandro ineam. Nondum
tibi somnium de Pausania ostensum erat, non-
dum cum Minerva etlunone noctu collocutus eras.
Quomodo Igitur ego tunc Alexandro assentari vi-
sus sum? nisi fortasse idem mihi somnium , quod
Demostheni, oblatum est.

Reprehendis, quod non assidue versatus sim
in soro, hoc crimen sumis ex aliis civitatibus.
Nam in urbibus, quae sunt oppressae servitute,
non accusat, quisquis vult, sed ille, qui imperat;
at in libera civitate quisquis vult, ct quando
libet. Et per intervalla interesse consiliis reipu-
blicae, signum est viri observantis temporum ar·-
ticulos ad utilitatem publicam; sed assidue inter-
esse signum est mercenarii, qui aliis ad eam rem
operam suam locavit. Cum vero iactas te antea
a me non esse accusatum ‚ aut iudices parum me-
mores esse existimas, aut te ipsum decipis. Num
oblitum esse populum arbitraris, quando reus
fueris sacrilegii commissi apud Amphissam? et
corruptelarum, quas ab Euboeensibus accepisti?
quae vetustas abolere poterit memoriam rapina-
rum tuarum, quas fecisti, cum instrueres clas-
sem, et persuaderes populo, ut te classi prae-
ficeret}> Nam cum accepisses stipendium ad ar
mandas naves trecentas, ego deprehendi quinque
et sexaginta naves veloces illi numero deesse, te-

59

