949 XXXIX. INTERPRETATIO ORATIONIS LYCURGI CONTRA LEOCRATEM. 950

Quid prodest ficta excusatio? Ius est simplex,
deprehensio veritatis facilis, demonstratio brevis.
Si fatetur veram et piam esse accusationem , poe-
na afficiatur iuxta leges3 si negat, cur non exhi-
bet servos et ancillas? Nam de proditione su-
spectum non convenit defugere certissimae inno-
centiae demonstrationem3 nunc, cum recusarit,
seque proditorem esse hac ipsa recusatione fatea-
tur, petet 3⁰) , ut contrariam suae confessioni sen-
tentiam feratis; nec vero permittendum est, cum
ademerit sibi ipsi defensionem hac recusatione, ut
eludat vos in crimine , quod re ipsa fatetur.

Existimo autem satis dictum esse de mea (le-
nuntiatione, qua testes exhiberi postulavi, et de
crimine, quod fateri adversarium videtis: nunc,
quo tempore et in quanto periculo Leocrates pa-
triam deseruerit 3¹), recordamini.

Recita Decreta m.

Audivistis decretum, quod senatores descen-
dere in Piraeeum iussit, ut ibi armati mandata
darent de custodiendo Piraeeo et accincti agerent
ea, quae populo viderentur profutura. Cum au-
tem hic ordo immunis a militia in armis de repu-
blica deliberare cogeretur, non putate civitatem
in exiguo metu fuisse. Tali tempore consternata
civitate fugit Leocrates, et facultates suas avexit,
et ad se penates transferri curavit, et proditione
sua, quantum in ipso fuit, muros sine custodia,
urbem et regionem reliquit. Tunc autem et ci-
ves et hospites misericordia civitatis afficiebantur,
neque quisquam adeo infestus erat Attico nomini,
qui in hanc se urbem antea contulerat, qui non
aliquo in loco ad defensionem urbis collocari vo-
luerit, postquam clades ad Chaeroneam accepta
nuntiata est. Erat autem excelso animo civitas
in ea calamitate, et spes populo erat in seniori-
bus. Conspiciebantur autem in foribus pavidae
et consternatae mulieres ingenuae interrogantes
aliae de maritis, aliae de patribus, aliae de fratribus
lugubriter lamentantes. Senes Vero, quibus propter
ultimam aetatem militiae vacatio conceditur, ibant
in tota urbe veste militari induti3 et cum multa
fierent eo tempore terribilia , et magna calamitas
esset civitatis, tristissimum spectaculum, tamen suit

 

30) petet] sic recte Ed. ¹562. ε Lycurg. ἆξιώσει; Editt.
1548, 1554. patet.

3¹) Η. l. iu Editt. 1548.. 1554. uota margin.: Exaggeratio
periculi civitatis.

videre populum, qui gloriam libertatis perpetuam
antea habuerat, nunc propter periculum servis
libertatem ‚ hospitibus ius civitatis dare, et resti-
tuere iufames, tantamque fortunae conversionem
factam esse, ut, cum haec civitas antea aliarum
libertatem defendere consuevisset, nunc de sua
salute dimicare cogeretur; et cum antea externis
regionibus multos liberaverit, nunc cum Mace-
donibus de sua incolumitate proeliaretur, et po-
pulus, qui antea opitulator dictus est, cum La-
cedaemonios et alios iuvaret, nunc parvarum ci-
vitatum auxilio indigeret.

Si quis igitur patriam in tanta consterna-
tione et tanto periculo turpiter deserit, nec pro
ea arma capit, nec ducibus se adiungit, sed fu-
git prodita communi salute, hunc quis iudex amans
patriae absolvet? aut quis orator pro eo dicet,
servaturus talem, qui nec simul luxerit patriae
calamitates, nec contulerit quIcquam ad commu-
nem defensionem P

Illo autem tempore non solum omnium ae-
tatum homines ad urbis defensionem concurre-
bant, sed ipsa etiam terra arbores suppeditabat,
mortui monimenta sua, templa clypeos; alii
enim moenia reficiebant, alii fossas, alii vallum,
neque quisquam in civitate otiosus erat. Ad ho-
rum laborum nullam partem Leocrates accessit,
quod recordantes hunc capitali supplicio afficite,
qui ne quidem transvectioni cadaverum et funeri
interfuit virorum fortissimorum, qui pro patriae
libertate ad Chaeroneam dimicantes interfecti sunt,
qui, quantum in isto suit, iacerent insepulti,
quorum iam rediens nec sepulchra veritus est,
octavo anno post cladem primum adspiciens pa-
trlam.

In hac commemoratione quaeso me diutius
audite ³2), nec existimate has conciones inutiles
esse. Nam bonorum laudatione fit illustrior re-
prehensio proditorum; et iustum est, non omit-
tere laudationem, quae virtute praestantibus
magnorum laborum praemium est, quae quidem
his viris, qui propter patriae salutem vitam pro-
fuderunt, etiam debetur. Hi enim hostibus oc-
currerunt in Boeotiae finibus, de communi Grae-
ciae libertate dimicaturi, nec in moenibus spem
salutis collocarunt, nec regionem vastari permi-
serunt, sed cum suam fortitudinem firmiora moe-

32] H. l. in Editt. 1548, 1554. nota mai-<gina Digressio et
laudatio honestissimorum civium . qui ad Chaeroneam pro
patria fortiter pugnantes ceciderunt.

60*

