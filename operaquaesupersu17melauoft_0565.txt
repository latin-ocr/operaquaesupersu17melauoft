1 105 XLII.

omnia aut pleraque, tum vero Peloponnesum
aggressuri eramus sumptis inde Graecis exerciti-
bus , conductis etiam barbaris iberis, et aliis bel-
licosissimis. Eramus et naves fabricaturi praeter
nostras, quia Italia lignis abundat, quibus Pelo-
ponnesum circumsederemus et in terra urbes par-
tim vi capiendo, partim circumvallando spera-
bamus nos facile potituros Peloponneso, et de-
inde totius Graeciae imperium habituros. Pecu-
niam et frumentum illae urbes suppeditaturae⁶⁵)
erant, quas domuissemus praeter hos proventus,
quos hinc exegissemus. Audivistis me ‚ qui haec
optime scio, exponentem, qualia cogitaverimus
de hac classe, quae in Siciliam'missa est. quue
duces reliqui, si poterunt ‚ efficient.

Nunc cognoscite , nisi opem fertis, non fore
Siculos superiores. Etsi imperiti sunt rei milita-
ris Siculi, tamen, si omnes coniuncti essent, vin-
cerent. At soli Syracusani, quia et proelio victi
sunt universi, et iam navibus circumsessiffia) sunt,
exercitui Atheniensium, qui nunc ibi est, impa-
res erunt. Ea urbs si capietur, tota Sicilia erit
Atheniensium, mox et Italia, nec procul aberit a
vobis periculum , quod praedixi. Quare non tan-
tum de Sicilia deliberatio est, sed etiam de Pelo-
ponneso, nisi haec cito facitis. Classem isthuc
mittite, in qua iidem sint et remiges et milites,
et quod hoc ipso exercitu potius duco virum Spar-
tanum, qui sit dux, qui et praesentes regat, et
cogere invitos possit. Sic et amici plus fiduciae
habebunt, et dubitantes confirmabuntur, ut se
illis adiungant. Praeter haec in ipsa Graecia bel-
lum Atheniensibus aperte inferendum est, ut sy-
racusani intelligentes se vobis curae esse, fortius
resistant, et Athenienses minus auxilia suis mittere
possint. Decelea etiam munienda est, quod sem-
per metuerunt Athenienses, quodque solum in
hoc bello non tentatum esse existimant. Tunc
autem aliquis maxime nocet hostibus, quando ea,
quae maxime intelligit illos metuere‚' infert. Cre-

 

65) suppeditaturae] Ed. ¹562. errore typogr.: suppetaturae.
65⁸) circumsessi] Ed. 1562. errore typogr.: circumsessi.

ΜειᾼΜ-Η. Ona. Von. XVII.

INTERPRETATIO ORATIONUM EX THUCYDIDIS LIBRO VI.

1106

dibile est enim, quemlibet sua pericula maxime
et intelligere et metuere.

Iam quantum vobis Deceleae occupatio pro-
futura sit, et quantum hostes impeditura, ut
multa omittam , praecipua exponam. Oppida et
villae extructae in vicinia, partim capta, partim
ultro vobis adiungentur, et amittent ipsi pro-
ventus ex venis argenti et ex terra, et ex iudi-
ciis. Socii etiam niinus transmittent, quia con-
temnent eos, cum putabunt vos summa ope bel-
lum gerere. Ut autem cito aliquid fiat et integre,
penes vos est. Nam et possibilia suadeo , et con-
fido processura esse.

Nec debeo cuiquam videri deterior, quod,
cum in patria sui inter eos, qui vobis inimicissimi
fuerunt, tunc eam fortiter defendi, nunc fortiter
contra eam tendo. Nec in suspicionem oratio mea
veniat propter exilium, sum exul, sed discessi
ab improbis, qui me eiecerunt, et accessi ad vos,
ut vobis prosim, si mihi auscultabitis. Magis
enim invisi sunt, non qui antea me laeserunt com-
muniter ut hostes, sed qui me, cum amicus es-
sem, coegerunt hostem fieri. Et gfui patriae
amans, non ut iniuria afficerer, sed ut aequali
iure cum civibus viverem. :Nec me contra pa-
triam ire iudico ‚ quam nunc non habeo, sed re-
cuperare amissam cogitO. Et amans patriae ve-
rius hic est, non qui iniuste amissam non invadit,
sed qui desiderio eius omni modo recuperare eam
conatur. Tuto igitur ad pericula et ad difficilli-
mos labores meo corpore utamini, scientes usi-
tatum sermonem, qui, donec hostis fui, nocui
plurimum , plurimum profuturus sum amicus, et
quidem quo magis cognitas habeo res Atticas, de
vestris etiam certius coniecturam capiebam. Hor-
tor igitur, cum statuatis vos de rebus maximi mo-
menti deliberare, ne pigeat suscipere expeditio-
nem in Siciliam et in Atticam , ut illuc traiicien-
tes, exigua accessione maxima commoda servetis,
et Atheniensium potentiam praesentem et futuram
evertatis, et ipsi deinde tuti sitis, et Graeciae vo-
lenti, non vi, sed benevolentia adiunctae impe-
retis.

70

