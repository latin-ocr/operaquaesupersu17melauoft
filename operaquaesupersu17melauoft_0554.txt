1083

et alia bona sine periculo esse. Haec conside-
rantes non contemnite meam orationem , sed
suae quisque saluti consulat.

Ac si quis existimat, se eventus in potestate
habere, quia causa valet, aut viribus, videat,
ne decipiatur, cum multa praeter opinionem ac-
cidant. Multi enim, qui iustitia confisi iniustos
adorti sunt, et contra, alii freti viribus, qui in-
iusta obtineri posse sperabant, hi non solum uon
depulerunt iniurias, sed succubuerunt, illi vero
non solum alienis non sunt potiti, sed sua etiam
amiserunt. Nam nec causa, nec virium antecel-
lentia habet exitus certos, sed plerumque vincit
incerta fortuna, quae cum sit fallacissima , tamen
eo est utilis, quod timorem et providentiam utris-
que adfert.

Cum igitur inter nos sciamus, incertos esse
bellorum exitus, et cum utrisque formidandi sint
Athenienses, et nos iam eventus docuerint, fru-
stratos esse ea spe, qnam habueramus, commu-
nes hostes Athenienses dimittamus, et faciamus
perpetuam pacem , aut certe inducias in longissi-
mum tempus differamus, ct privatas controver-
sias in aliud tempus differamus. Ac sciamus, si
mihi assentiamini, singulas civitates suam liber-
tatem retenturas esse ‚ unde poterunt suo arbitrio
et iuvare amicos, et hostes virtute reprimere,
ubi opus erit. Sin autem mihi diffidentes aliis
obtemperabitis, non poterimus nostro arbitrio
reprimere hostes, et ut maxime id fiet, necesse
erit, nos amicos et socios esse eorum , qui nobis
inimicissimi sunt, et cognatis inimicos.

Haec ego censeo, qui sum, ut initio dixi,
ex civitate maxima , quae magis insert bella,
quam repellit. Ac peto , ut prospicientes commu-
nia pericula cedamus nobis mutuo, nec adversa-
rios ita mulctare velimus ‚ ut nos ipsos magis lae-
damus, nec stultitia contentionum putemus, nos
et consilii nostri et fortunae dominos esse, quam
non habemus in nostra potestate, et alios iustum
duco idem facere, quod ego facio, videlicet ut
quantum cedere aequum est, id sponte potius

aciant, quam deinde hostium armis coacti. Non
est enim turpe, cognatos cognatis cedere, aut
Doriensem Doriensi, aut Chalcidensem cognato,
cum omncs vicini sumus, etqunius insulae in-

colae, qui communi nomine Siculi diciinur;}
qui etiam, si quaudo, ut opinor, bellum inter τ

nos geremus, cum ita videbitur, tamen rur-
sus pacem faciemus, cum in colloquia ventum

PHIL. MEL. SCRIPTA PHILOLOGICA.

ζ
l
ι

1084

erit. Sed universi coniuncti si sapimus, exter·
nos hostes depellamus, quia commune periculum
est omnium, cum pars aliqua ab externis hosti-
bus oppressa est, nec socios unquam nec recon-
ciliatores peregrinos accersamus. Haec si facie-
mus in praesentia, duo magna bona assequemur:
liberabimus Siciliam ab Atheniensibus et a do-
mestico bello. In posterum vero et nos singuli
fruemur nostra libertate ‚ et exterae nationes mi-
nus audebunt nobis bellum inferte.

Oratio Brasidae ⁴⁷).

Quod ego cum exercitu huc a Lacedaemo-
niis missus sum, testatur veram causam esse,
quam initio belli ostendimus, videlicet movere
nos bellum liberandae Graeciae causa. Quod
autem sero huc transivimus, nemo reprehendat,
quia sine vestro periculo istic perficere bellum co-
nati sumus, idque tardius opinione nostra pro-
cessit. Nunc vero cum est occasio, vobiscum eos
evertere volumus.

Miror autem mihi portas clausas esse, quasi
non venerim nobis cupientibus. Nos enim Lace-
daemonii existimavimus, etiam priusquam ad
socios re ipsa venire possimus , venire tamen nos
ad cupidos nostri, eoque pericula longi itineris
contempsimus, et optimam voluntatem erga vos
ostendimus. Esset autem res indigna, si vos aut
aliter erga nos affecti essetis, aut vestrae aut com-
muni utilitati Graeciae adversaremini.

Nec tantum eo impedior, quod vos mihi
resistitis, sed etiam exemplum nocet. Nam alii,
ad quos accedam , minus se mihi adiungent, qui
iudicabunt rem periculosam esse me recipere,
cum vos me excluseritis, ad quos primum accessi,
qui et autoritate antecellitis, et praestare consilio
existimamini. Nec possum invenire probabilem
causam huius vestri consilii, nisi quod existima-
tis, me aut iniustam libertatem adferre, aut non
posse receptos tueri. At cum ad Nisaeam‘fla) hunc
ipsum exercitum haberent Athenienses, cum plu-
res essent, non sunt ausi dimicare, nec credibile
est, eos huc tantam classem missuros esse, quan-
tam tunc habuerunt.

Adveni autem non ad cuiusquam perniciem,
sed restituendae libertatis causa , maximum iura-

47) Thucyd. IV, 85—87. — De hac oratione a Peucen,
libro quinto 'rhum-ydidis falso adscripta in Proiegg. p, 1019 sq.
diximus.

472) Nisaeam] sic scripsimus = awanam Ed. 1562. Nissaeam.

