1035

Neque tamen volo nos stolide permittere, ut
socios iniuria afficiant, et non occurrere insidian-
tibus, sed nondum movere. bellum. Legatos mit—
tamus, et accusemus eos, nondum bellum indi-
cantes, nec tamen licentiam progrediendi ipsis
concedentes. Interea vero nos instruamus, et
socios nobis adiungamus Graecos et barbaros, si
qui nos classe et pecunia iuvare possunt. Non
enim reprehendendum est, sihi, qui iniuria af-
ficiuntur defensionis suae causa , non solum Grae-
cos, sed etiam barbaros sibi adiungant. Simul
et ex nostrIs facultatibus pecuniam conseramus.
Ac si Athenienses audient nostros legatos, bene
se res habent, sin autem non audient, exactis
duobus aut tribus annis, melius muniti eos inva-
demus, ac fortassis conspecto nostro apparatu,
et auditis accusationibus, quae cum apparatu
congruunt, facilius nobis cedent, cum quidem
nondum eis agri vastati erunt; magis enim volent
servare res integras. Existimate enim agrum eo-
rum nobis pignoris loco esse , praesertim non va-
statum, cui et ob hanc causam parcendum est,
ne desperatione moti postea minus cedant. Nam
si imparati querelis sociorum impulsi, agrum va-
stabimus, videte, ne Peloponneso plus dedecoris
et damnorum accidat. Accusationes enim publi-
cae et privatae extingui possunt; bellum vero mo-
tum ab universis, cuius exitus incertus est, non
facile deponi potest.

Nec videatur esse timiditas, quod non sta-
tim invadimus unam urbem multi. Sunt enim et
illis socii non pauciores, et quidem tributa pen-
dentes, etin bello non solum armis, sed etiam
pecunia opus est, qua fiunt arma utilia, praeser-
tim cum nos terra, non mari, bellum gerere pos-
simus. Prius igitur nos colligamus pecuniam,
nec antea nos sermonibus sociorum impelli sina-

mus. Nam quicunque erunt exitus, in nos magis
causa conferetur. Nos igitur magis prospiciamus
pericula.

Nec pudeat vos, quod reprehenditur in no-
bis tarditas et cunctatim nam properando ad bel-
lum postea tardius finire possetis, quia motum
esset ab imparatis, et quia civitatem habemus
liberam et gloria antecellentem, videri potest
contatio consulto suscepta. Soli enim in rebus
secundis non sumus insolentes , et in adversis non
frangimur animis. Nec incitamur laudibus, ut
deliniti voluptate, praeter nostram sententiam
aliquid moveamus, nec accusati impellimur ira

PHIL. MEL. SCRIPTA PHILOLOGICA.

1036

ac dolore. Sed propter gravitatem simul et belli-
cosi et circumspecti sumus: bellicosi, quia pudor
cum gravitate coniunctus est, et cum pudore ma-
gnitudo animi; circumspecti vero sumus, quia
sic instituimur, ut simus indoctiores, quam ut
leges contemnamus, et severius regimur cum qua-
dam asperitate, quam ut non velimus eis obedire.
Et sic assuefacti sumus, non ut sapientes simus
in rebus inutilibus splendida oratione , hostes vi-
tuperemus, nec propterea factis eos attingamus,
sed existimabimus etiam alios valere consilio, et
fortuitos casus non posse prospici omnes, et factis
ipsis nos praeparamus adversus hostes ratiocinan-
tes, quid ipsi tanquam homines non stulti acturi
sint, nec pendent nobis spes ex aliena ignavia,
sed ex nostra diligentia et circumspectione. Ac
existimandum est, homines non multum natura
inter se differre, sed eos antecellere, qui in rebus
necessarus recte institutl sunt.

Non igitur abiiciamus instituta maiorum no-
strorum, quae semper profuerunt nobis, nee
unius diei momento statuamus de tot hominibus,
urbibus, facultatibus, et de gloria nostra; sed
fiat deliberatio sedatis animis, quod a nobis fieri
potest propter potentiam. Ac legatos mittite ad
Athenienses de sociorum iniuriis, praesertim cum
ad iudicia provocent. Nec vero legitimum est,
eos, qui ad iudicia se offerunt, invadere tanquam
iniuste facientes, ac simul interea omnia ad bel-
lum parate. Hoc consilium erit utilissimum et
hostibus terribile.

Oratio Sthenela'idae ¹³).

Longam orationem Atheniensium non intel-
ligo , in qua sese quidem valde laudant, sed non
ostendunt se non afficere iniuria socios. Quod
vero adversus Medos antea boni fuerunt, et nunc
adversus nos mali sunt, duplici poena digni sunt,
quod ex bonis mali facti sunt. Qui si sapimus,
non negligemus sociorum nostrorum iniurias, nec
differemus ultionem, cum ipsorum non differatur
iniuria. Sint sane alii potentes pecunia, navi-
bus, equis; at nos fideles socios habemus, qui
non sunt prodendi Atheniensibus. Nec iam ver-
bis certandum est 111 iudiciis, cum non sint verbis
tantum laesi; sed cito et omnibus viribus punia-
mus hostes. Nec doceat nos quisquam tunc longa
deliberatione utendum esse, cum iniuria affecti

15) Thucyd. 1, 86.

