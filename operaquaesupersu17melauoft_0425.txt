825

Munichia sedit, nullus a classiariis vinctus est,
quinon fuerit solutus, nulla triremis soris capta
periit, neque hic relicta est, propterea quod non
instructa esset ad solvendum portum. Talia
multa acciderunt, cum priores leges essent, quia
pauperes ne poterant quidem haec munera susti-
nere. Cum igitur ab his ad opulentos translata
essent, ordine fiebant necessaria reipublicae.
Hanc igitur ob causam laude dignus sum, quod
talia negotia in republica suscepi, quae civitati
gloriosa suerunt, et potentiam auxerunt. Nec
fuit ullum meum consilium in republica impium,
acerbum , virulentum, humile et indignum civi-
tate. Fuitque voluntas eadem in negotiis no-
strae civitatis, et in tuenda libertate universae
Graeciae. Nam nec domi pluris feci benevolen-
tiam locupletum quam iustitiam, nec in negotiis
Graeciae regia dona magis expetivi, quam com-
munem omnium salutem. Nunc igitur reliquum
est, ut de praeconio et de referendis rationibus
dicam. Quod enim optima egerim ‚ et perpetua
sit mea erga vos benevolentia et benefaciendi vo-
luntas, ex his, quae dicta sunt, apparet. Prae-
cipuam vero partem meorum consiliorum et
actionum seponam. Prius enim ordine de accu-
satione respondendum est; deinde etiamsi de cae-
teris non dixero, vestrae conscientiae iudicium
me satis excusabit. Existimo autem nec vos sa-
tis intellexisse sermones, quos sursum ac deorsum
confudit de legibus perperam scriptis, ego qui-
dem magna ex parte non intellexi. Simpliciter
autem et recta via ad accusationem respondeo:
Tantum abest, ut dicam me non debere reddere
rationes, quod iste nune saepe me defugere cri-
minatur, ut affirmem semper me esse paratum
rationes omnium reddere, quae in tota vita ad-
ministravi aut gessi. Si quid vero sponte ex meis
facultatibus donavi populo, de eo sentio me non
debere rationem cuiquam reddere, nec aliis qui-
dem, nec si fuerit unus ex novem viris. Quae
enim est haec tam iniusta et inhumana lex , quae
dantem liberaliter non solum gratia privet, sed
etiam sycophantis obiiciat, et cogat de dono ra-
tionem reddere? Talis nulla est, aut si quam
monstrabit, quiescam et tacebo ‚ sed nullam esse
perspicuum est. At obiicit, cum tum a republica
mihi aliae curationes mandatae suerint, quod de
pecunia theatralium non fuit laudatio scribenda
ante relatas rationes. Plana responsio est. Lau-
datus sum propter donum reipublicae liberaliter

XXXV. INTERPRETATIO ORATIONIS DEMOSTHEMS DE CORONA.

826

datum , non propter curationes , de quibus ratio-
nes referendae erant. Sed praefuisti, inquit, re-
fectioni murorum? Respondeo: eoque laudatus
sum, quod de meo liberaliter addidi pecuniam,
quam non repeto a republica. Nam si repeterem,
prius rationes subducendae essent, pro dono vero
gratia et laus tribuenda est. Ideoque Ctesipho
decretum de me fecit. Quod autem haec ita sint,
non solum leges vestrae , sed et mores et exempla
testantur. Nausicles cum dux esset, saepe coro-
natus est, propterea quod de suo aliquid liberali-
ter expenderat; et Diotimus‚ quod clypeos sua pe·
cunia curaverat, et Charidemus ⁴²⁰) coronati sunt.
Deinde et hic Neoptolemus, cum quidem multa
negotia administraret, honore affectus est propter
dona. Absurdum esset, si magistratum gerenti
aut non liceret aliquid donare civitati propter
magistratum, aut, si quid daretur, postea pro
gratia subire iudicia. Me vera dicere videre est
ex decreto. Recita decretum.

Decretumwa).

Praetore Demom'co Senatus et populi sententia
Gallias scripsit decretum ‚ quod visum sit Senatui et
populo coronare Nausiclem, quod duo millia Athe-
niensium in Imbro (cum non posset propter tempesta-
tes Phialon navigare, cui officium hoc demandatum
erat, videlicet ut militibus solveret stipendia) suis

sumptibus aluit, et hunc proclamare in Baccha-
naliis ⁴²¹).

Aliud Decretum.

Censuit Callias ex sententia Senatus, quoniam
Charidemus missus ad milites in Salaminam insu-
lam, et Diotimus missus ad equites, spoliatis qui-
busdam militibus ab hostibus in puyna facta ad
Aegospotamos, propriis sumptibus arma compara-
verint , visum est Senatui et populo coronare chari-
demum et Diotimum aurea corona, et proclamare
in festis Panathenaeis et in Bacchanaliis, trayoediis
novis. Proclamatio autem curae sit Sea-viris, con-
sulibus ²²), agonothetis. Δ

Horum singulis, Aeschine, de magistratu,
quem gesserunt, rationes referendae erant eo-
rum, ob quae coronabantur non item; proinde
nec mihi. In simili enim causa simile mihi cum

 

20) Charidemus] sic scripsimus = Χαρίδημοςς Ed. 1562.
2055rffgaeibuisiiscriptio in Ed. 1562. omissa est.

21) ln graeco textu addita sunt haec: traqoediis novis.
22) Graece: πρυτάνεις.

