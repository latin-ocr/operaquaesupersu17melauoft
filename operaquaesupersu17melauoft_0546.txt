1067

sin vero nos amicos esse cogitabatis ³⁷), iniuste
fecistis, quod nobis bellum intulistis. Caeterum
in pace iusti fuimus, quia priores eam non turba-
vimus‚ et in bellis adversus Medos soli ex Boeo-
tiis in defensione libertatis Graeciae vos adiuvi-
mus. Quamquam enim Mediterranei sumus, ta-
men ad Artemisium proelio navali interfuimus,
postea in proelio contra Mardonium in nostra
terta vobiscum et cum Pausania in acie steti-
mus, et omnium periculorum Graeciae eo tem·
pore supra vires participes fuimus. Proprie vero
vohis Lacedaemonii, cum servi vestri post terrae
motum a vobis defecissent ad Ithomen, tertiam
partem civium nostrorum auxilio misimus, quae
beneficia vos oblivisci non decet. Haec nostra
merita sunt vetera et praecipua. Hostes autem
postea facti sumus ‚ eius rei vos causa estis. Cum
enim vestram societatem peteremus affecti in-
iuriis a Thebanis, repulistis nos, et iussistis ad
Athenienses accedere, qui vicini nobis essent,
cum vos absitis longius. In bello vero nihil in-
dignum a nobis passi estis, nec passuri eratis,
Quod vero deficere ab Atheniensibus noluimus,
cum iuberetis, nulla vos iniuria affecimus. llli
enim nos contra Thebanos defenderant, cum vos
recusaretis, Nec prodere eos deinde honestum
erat, praesertim cum et beneficia ab eis accepis-
semus, et nos prlores societatem eorum petivis-
semus ‚ et iure civitatis ab eis donati essemus. Et
conveniebat, nos sine contumacia exequi, quae
mandabant. Quae vero sociis utriqueffia) man-
dastis, si quid iniuste mandatum est, eorum cul-
pa ducibus, non nobis adscribenda est.

Cum autem Thebani multis nos iniuriis affe-
cissent, accessit postremum scelus eorum, pro-
pter quod in hanc calamitatem incidimus, ut no-
stis. Cum enim urbem nostram durante foedere
etin die festo per fraudem cepissent, iuxta com-
munem omnium legem, quae affirmat, iuste pu-
niri hostem , qui te prior invasit, propter llos in-
iustum esset nos nunc supplicio affici. Si enim
praesenti utilitate vestra, et istorum odio iusti-
tiam metiri volueritis, non eritis veri iudices,
utilitati magis servientes. Etsi enim isti nunc vo—
bis utiles sunt, nos tamen et caeteri Graeci antea
vobis magis utiles suimus, cum in maiori periculo

37) cogitabatis! sic Ed. 1562. in corrigendis: in ipsa ora-
tioue h.1. legitur: cogitabitis (Thucyd. νομίζοντας).

37 ³) utrique] sic ret-te Ed. 1562. iu corrigendis = Tliucyd.
ἑκάτερος in oratioue ipsa h. l. legitur: utrisque.

PfflL. MEL. SCRIPTA PHILOLOGICA.

1068

essetis. Nunc enim vobis ad alios invadendos vi-
rium et animorum satis est. lilo autem tempore,
cum barbarus omuibus minaretur servitutem, isti
cum eo coniuncti erant. Iustum est autem, etiam-
si quid nunc peccassemus, nostro errato opponere
illius temporis meritum , quod invenietis longe
maius esse hoc praesenti errato. Moveamini
etiam tempore. Tunc pauci erant, qui se oppo-
nere Xerxi volebant, laudabanturque magis, qui
non suae utilitati et securitati consulebant, sed vo-
lebant honestissime facere cum periculo. Inter
quos et nos fuimus, et egregie honorati sumus.

Nunc igitur metuimus, ne irati nos inter-
ficiatis hanc ipsam ob causam ‚ quod iuste potius
Athenienses secuti sumus ‚ quam vos astute. At-
qui decet vos eadem de rebus iisdem sentire, et
utilitatem non metiri alia re, nisi virtute socio-
rum, quicum pro beneficio firmam gratiam ha-
bent, etiam in praesentia censeantur esse utiles.

Iam et hoc considerate, vos hoc tempore
exemplar estis iustitiae caeteris Graecis. si autem
de nobis iniustam sententiam feretis; non enim
occulte iudicabitis: videte, ne existimemini de
bonis viris vos meliores indigna statuisse, et di- e
catur, vos spolia nostra posuisse in templis, cum
fuerimus benefactores Graeciae.

Res atrox videbitur everti Plataeam a Lace-
daemoniis , cum patres vestri eam in tripode Del-
phico inter bene meritas civitates scripserint; vos
vero eam propter ‚Thebanos funditus deleatis.
Antea in tanta pericula veneramus, ut, si Medi
vicissent, perituri fuerimus. lN'unc inter vos, qui
fuistis amicissimi, opprimimur a Thebanis. Ita
geminos agones sustinuimus, tunc fame periisse-
mus, nisi deditionem facere voluissemus, nunc
capitis causam dicimus; et cum supra vires Grae-
ciae libertatem defenderimus, nune abiicimur de-
serti et indefensi, et nemo sociorum nobis opi-
tulatur.

Timemus etiarn, vos Lacedaemonios, qui
unica spes nostra estis, nohis parum firmos fore.
Precamur autem per Deos socialium foederum te-
stes , et propter nostra merita erga Graeciam , ut,
si Thebani vos a nobis alienarunt, flectamini et
sententiam mutetis ‚ et hoc officium ab ipsis repe-
tatis, ut concedant vobis, non occidere eos, quos
non decet occidi. Hoc ipsi potius vobis honestum
officium praestent, quam quod sibi praestari turpe

i volunt.

