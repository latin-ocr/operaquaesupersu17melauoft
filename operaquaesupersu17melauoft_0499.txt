Miror autem advocatos Leocratis ¹²) , qua se
excusatione poenas evasuros esse arbitrentur,
num propter amicitiam? Ego vero hos non ve-
nia, sed extremo supplicio dignos esse censeo,
quod palam se isti adiungunt. Nam ante scelus
Leocratis, quales essent, nesciebatur, nunc constat,
cum in amicitia hominis scelerati propter morum
similitudinem permanent. Quare prius se ipsos
defendant, quam hunc reum periculo liberent.

Arbitror autem et patrem ipsius durissimum
ipsi iudicem esse, si quis rerum nostrarum sensus
est in mortuis, quod statuam ipsi positam in tem-
plo Iovis Servatoris deseruit, ac hostibus impio
sacrilegio evertendam reliquit, quodque virtutis
paternae testimonium contumeliae causa delen-
dum hostibus obiecit3 dolebit enim se filii deser·
toris patrem nominari. Ideoque multi me adie-
runt interrogantes, quare non adscripserim de-
sertorem esse paterni monumenti, positi in aede
Iovis? Quibus respondi, me non ignorare id
scelus gravissima poena dignum esse, sed noluisse
me in accusatione proditoris mentionem facere
Io vis Servatoris. Illos vero magis admiror,
qui nulla necessitudine cognationis 13) , aut amici-
tiae cum eo coniuncti, sed mercede conducti, de-
fendunt omnes reos ¹¹¹¹). Constat enim hos extre-
mo supplicio dignos esse. 'Nam defensio talium
facinorum signum est, non defugere eos similium
consiliorum societatem. lNon sunt autem confir-
'mandi cives contra vos, sed pro vobis et pro legi-
bus et pro libertate. Aliqui vero non oratione
reprimere nos conantur, sed condonari sibi reum
petent, propterea quod liberalitate ipsorum usa
'sit respublica. His maxime succenseo. Nam cum
familiae suae ornandae causa sumptus fecerint,
eo honore contenti sint, non postulent, ut respu-
blica detrimento afficiatur. Donantur enim co-
rona , si qui aluerunt equos, aut ludos splendide
apparaverunt 15); deinde si qui naves instruxe-
runt, aut moenia refecerunt, aut alia in re largi-
ter contulerunt pecuniam publicae salutis causa.
Etsi horum liberalitati laus tribuenda est, cum
in aliis rebus inutilibus tantum sit opulentiae et

12) Η. l. in Editt. 1548„ 1554. nota margia: De patronis
et advocatis Leocratis.

13) Η. 1. in iisdem Editt. nota margin.: De alienis.

14) Η. l. in iisdem Editt. nota margin: Reprehensio alio—
rum advocatorum, qui tantum mercede conducti adsunt.
15) apparaverunt] sic recte Editt. 1548.‚ 1562.; Ed. 1554.

apparuerunt.

XXXIX. INTERPRETATIO ORATI'OMS LYCURGI CONTRA LEOCRATEM.

974

profusionum ostentatio: tamen nullius tanta sunt
beneficia, ut gratiae loco proditores ei donandi
sint; nec quisquam adeo amens est, ut, cum glo-
ria in patria sua et inter cives antecellere velit,
tamen iis faveat, qui sedem gloriae ipsius delere
volunt 16), nisi alia ipsi, alia patriae conducunt.
Etsi autem non usitatum est, in consessum
iudicum adducere coniuges et liberos ¹⁷), tamen
in iudicio proditionis pium esset eos assidere, ut
conspectus coniugum et liberorum , quorum prac-
cipuum fuisset periculum, eorumque miseratio
mentes iudicum ad dicendas severiores sententias
accenderet. Sed cum eam turbam in iudicia ad-
ducere non sit usitatum, vosque ipsorum salutem
in his iudiciis tueri oporteat, feratis sententiam,
ut hic proditor interficiatur, et reversi domum
coniugibus et liberis exemplum commemoretis.
Iniustum enim esset, si pari iure cum caeteris civi-
bus, qui patriam defenderunt, vivere vellet is,
qui primum deseruit civitatem, deinde in acIe
non dimicavit, postremo nec moenia defendit.
Nunc vero redit, ut fruatur sacris, suis facultati-
bus, foro, legibus, forma reipublicae, quae ne
delerentur, alii cives mille ad Chaeroneam inter-
fecti sunt, quos civitas publico funere sepeliit,
quorum monumenta hic ferreus uon reveritus est,
cum nuncin urbem ingredienti ob oculos posita
essent3 ac sibi concedi postulat, ut in conspectu
vivat eorum , qui propter amissos filios , maritos,
fratres, patres, aut alios propinquos, magno in
moerore sunt, eorumque interitum adhuc lugent.
Cum vero petet se audiri iuxta leges, quae
dicendi potestatem concedi parem utrique parti
iubent, vos vicissim interrogate, quarum legum
praesidium imploret. Num earum, quas antea
prodidit? Nec enim sinetis eum intra haec moe-
nia versari, legum beneficiis ac civium honore
fruentem , cum ea cum caeteris civibus non desen-
derit. Si vero Deos invocabit, interrogate, ad
quos confugiat. Num ad eos, quorum templa,
statuas et lucos prodidit? Erit supplex civibus
et ad misericordiam vestram confugiet. Sed nec
ipsum misericordia debita civitati et communi sa-
luti retinuit. Fiat supplex Rhodiis, quos sibi
magis praesidio, quam patriam esse iudicavit.

16) Η. l. in Editt. 1548„ 1554. nota margin.: A connexis:

si amant patriam, ne tueantur eos, qui sunt exitio pa-
triae.

17) Η. l. iu iisdem Editt. nota margin.: Postrema pars ha-
bet tantum patheticus exaggerationes,

