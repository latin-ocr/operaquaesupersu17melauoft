905 XXXVIII.

provectus est, Demosthenes verO, quem laudat
Ctesipho, ita se corrumpi passus est, ut decem
talenta vobis videntibus, sentientibus, inspectan-
tibus interverterint, et civitates, quae ad vestros
conventus pertinebant, abduxerint, et in Euboi-
cum conventum transtulerint.

Sed quibus technis hoc effecerit, operae pre-
tium est audire. Venit ad vos non iam legatos
mittens, sed ipse Callias, et prodiens in con-
cionem orationem habuit a Demosthene com—
positam3 ait se venire ex Peloponneso conse-
ctis circiter centum talentis adversus Philippum,
computat, quantum singuli contulissent, Achaeos
et. Megarenses affirmat 60 talenta contulisse, ur-
bes in Euboea 40; hac pecunia posse classem ac
pedestres copias parari atque instrui. Praeterea
docet multos alios Graecos esse, qui se cupiant
ad societatem Atheniensium adiungere, pollicetur
neque pecuniam neque milites defuturos esse.

Haec adferebat palam. Praeterea dicebat
se habere arcana quaedam, et quosdam nostro-
rum civium testes sibi esse; tandem nominatim
compellat Demosthenem , iubet eum dicere. Ille
vero vultu composito ad magnam gravitatem
procedit, incipit Calliam miris laudibus prove-
here , et profitetur, se scire illud arcanum. Prae-
terea commemorat legationem in Peloponnesum,
et ex Acarnania, et erat summa orationis, Pelo-
ponnesiacos omnes et Acarnanos a se ad bellum
adversus Philippum concitatos esse, et pecuniam
conflatam esse ad implendas centum veloces na-
ves, et ad mille pedites et ad mille equites alen-
dos; ad haec copias urbanas affuturas esse ex Pe-
loponneso plures duobus millibus, ex Acarnania
totidem milites; et ab his omnibus summam im-
perii delatam esse ad vos. Et haec brevi affutura
esse, nempe ad decimum sextum diem Novem-
bris; edictum enim esse, ut civitates in plenilu-
nio conveniant Athenis, Nam et hic proprius
mos est Demothenis. Vani homines alii cum
mentiuntur, conantur confusa et obscura dicere,
timentes ne deprehendantur. Demosthenes vero,
quando mentitur, primum fallit iureiurando et
sibi perniciem imprecatur. Deinde quae scit
nunquam eventura esse, audet affirmare, diem
eventus praedicit; et quos nunquam vidit, nomi-
nat, ut sucum faciat audientibus, et imitetur vera
dicentes. Atque hanc ob causam inprimis odio
dignus est, quod, cum sit improbus, tamen bo-
norum signa usurpat, eaque corrumpit. Porro,

INTERPR. ORATIONIS AESCHIMS CONTRA CTESIPHORTEM.

906

cum illa dixisset, dat scribae legendum decretum
longius Iliade, inanius autem illis ipsis verbis,
quae loqui solet Demosthenes, ipsaque vita et
moribus eius; erat plenum ingentibus promissis
magnarum copiarum, quae nunquam contrahi
poterant. Postea, cum ita vobis imposuisset, ut
non prospiceretis vos defraudari, et animi vestri
amplissima spe suspensi essent, hic per factio-
nem scribit decretum de legatis in Eretriam mit-
tendis, qui rogarent eos (nam omnino precibus
opus erat), ne deinceps tributum quinque talenta
vobis solverent, sed Calliae. Decernitur etiam
legatio ad Oritas, quae precaretur, ut eosdem,
quos populus Atheniensis socios atque hostes ha-
berent. Caetera in decreto recitantur. Adscri-
bit etiam de furto, ut Oritae quinque talenta non
vobis , sed Calliae penderent. Quod autem vera
dicam, ex decreto apparet, si quis eximat inde
vana promissa et fictas classes, et furtum attin-
gat, quod fecit iste scelestus et impius homo,
quem Ctesipho tantopere praedicat utiliter po-
pulo consuluisse. Nonne classem et exercitum,
et plenilunium, et conventus verbis audistis, sed
re ipsa sociale tributum decem talentorum ami-
sistis? Reliquum est, ut dicam, quomodo haec
decreta fecerit mercede trium talentorum. Acce-
pit enim talentum unum ex Chalcide a Callia , al-
terum ex Eretria , tertium ex Orco , idque prodi-
dit eum, quia ibi populi consiliis omnia gerun-
tur. Oritae enim exhausti bello , quod cum Phi-
lippo gesserunt, et graviter afflicti, mittebant ad
eum Gnosidemum , qui rogaret talentum isti urbi
remitti, promitteretque se in foro aeneam sta-
tuam ei posituros esse. Hic vero respondit sihi
exiguo illo aere nihil opus esse, sed talentum se
per Calliam velle exigere. Itaque coacti inopia
Oritae oppignoraverunt ei pro talento publicos
reditus et usuras eius pecuniae, quam illi ad cor-
rumpendum eum promiserant, dederunt drach-
mas menstruas in singulas minas, donec sum-
mam solverent. Et haec publice populi decreto
constituta sunt. Quod autem vera dicam , recita
mihi decretum Oritarum.

Hoc decretum, cives, urbi dedecori est, et
palam ostendit, qualia suerint Demosthenis con-
silia in republica, et manifeste convincitur Cte-
sipho. Neque enim quisquam bonus vir appel-
lari meretur, sicut istum Ctesipho vocat, qui
se contra utilitatem patriae pecunia sinit expu—
gnarh

