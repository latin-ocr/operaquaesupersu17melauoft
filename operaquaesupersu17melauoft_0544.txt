1063

imperitior tantum, non ut iniustior. Cum vero
iniustitia obiicitur, fit suspectus orator, cum
vincit. Cum non vincit, simul et imperitus et in-
iustus existimatur.

Hic mos civitati non prodest; multi enIm de-
terrentur, quo minus ad dandum consilium pro-
deant. Ac si tales suasores, qui sibi contradici
nolunt, non essent instructi facultate dicendi, me-
lius cum civitate ageretur; minus enim persua-
dere iniusta possent. Oportet autem bonum ci-
vem non deterrere alios, sed ex pari loco videri
meliora suadere, et bene morata civitas non au-
geat potentiam eius, cuius consilia saepius prae-
lata sunt. Sed tamen etiam praesenti dignitate
eum non spoliet, et alios, quorum consilia sae-
pius reiecta sunt, neque ignominia, neque sup-
plicio afficiat. Sic ille, qui vicit saepius, non
spe praemiorum loquetur ad gratiam aliter, quam
sentit, et qui non vicit, non captabit gratiam,
concupiscens potentiam; quorum nos contraria
facimus. Cum suspicio est aliquem spe mercedis
dicere, repudiamus sententiam, etiamsi optima
est, tantum propter incertam suspicionem; et
bona consilia statim cum dicuntur, non minus
sunt suspecta quam mala. Unde fit, ut etiam
optima suasurus cogatur arte sibi fidem facere,
cum sit impossibile propter suspiciones urbi bene
consulere ‚ et aperte sine deceptione. Nam aperte
ostendens utilitatem aliquam, venit in suspicio-
nem, quasi clam aliud captet. Oportet auten]
nos, qui ad dicendum de rebus maximis adhibe-
mur, longius prospicere quam vos, qui breviter
consideratis, praesertim cum nos postea in iudi-
cia vocemur propter nostra consilia , vos non ple-
ctamini propter suffragationem. Si enim orator
et suffragator pariter mulctarentur, cautiores es-
setis in suffragando. Nunc vero, cum eventus
non respondit, irati punitis oratorem, vos ipsos
non punitis , cum simul peccaveritis.

Non disputabo de iure; sed ostendam vobis
non esse utile interfici Mitylenaeos. Ego autem
prodii, non ut excusem aut accusem Mitylenaeos.
Non enim nunc de ipsorum scelere iudicatur, sed
de nostra utilitate. Neque enim, si faterer eos
prorsus iniuste fecisse, suaderem, ut interfice-
rentur, nisi id nobis utile esset; neque, si venia
dignos censerem, velim eis parci, nisi civitati
conduceret. Ac sentio magis nos de sutura utili-
tate deliberare , quam de praesenti delicto. Quod
autem Cleon affirmat, ultimam poenam profutu-

PHIL. MEL. SCRIPTA PHILOLOGICA.

1064

ram ad exemplum , ut caeteri minus deficiant,
ego contra sentio, qui etiam futurae utilitatis ra-
tione moveor. Non igitur propter istius specio-
sam orationem respuatis utilitatem meae senten-
tiae. Cum enim videatur nunc iratis oratio istius
iustior, fortassis multos moverit. Nos vero nunc
non contendimus cum ipsis de iure, sed consilium
de utilitate nostra quaerimus.

Magnitudo poenae non deterret homines a
sceleribus, incitatos vehementi cupiditate et ma-
gna spe. Est quidem in omnibus civitatibus con-
stituta poena mors, etiam levioribus delictis,
quam hoc est, sed tamen homines spe incitati
adeunt pericula.

Neque quisquam ruit in periculum, si fir·

rmiter sibi persuaserit, se non evasurum esse.

Quae civitas deficit, donec existimat se imbecil-
liorem potentiam habere suam vel socialem prio-
ribus sociis? Natura omnes privatim et publice
proni sumus ad delinquendum , nec lex aut poena
ulla homines prorsus cohercet, cum quidem a
levioribus poenis ad summas perventum sit, ut
audacia sceleratorum frenaretur. Consentaneum
est enim olim mitiores poenas summorum scele-
rum fuisse, quae cum non deterrerent homines,
quo minus delinquerent, ventum est ad mortem,
quae tamen et ipsa homines non deterret a scele-
ribus. Aut igitur alius excogitandos est terror
vehementior, aut ne quidem capitali poena ho-
mines coherceri possunt.

Sed ruunt homines in pericula, impulsi vel
necessitate, vel petulantia, vel ira. Pauperes
necessitate moventur, petulanti satis causae est
licentia, irae occasio est, ut quisque insanabili
affectu tenetur. Deinde vincuntur homines cupi-
ditate et spe, quarum altera dux est, altera co-
mes. Altera ad aggrediendum incitat, altera
viam monstrat. Et expetita bona, quamquam
incerta, tamen plus movent animos quam certae
poenae, quae suntin conspectu. Adiuvat et oc-
casio aggressuros aliquid, quae cum se offert
praeter opinionem , etiamsi vires alioqui minores
sint, incitat, ut periculum adeant, praecipue ci-
vitates, quia hae res maximas concupiscunt, vi-
delicet libertatern et imperium, et singuli cum
universis civibus coniunctis maiora imaginantur.

Quare simpliciter impossibile et stultum est,
metu legum aut poenarum humanam naturam cu-
piditate ardentem deterrere. Non igitur confisi

