935

suit, si sc ipsum laudet?
rem impmleutissimam. Proinde tu dicito causam
Ctesipho. Non enim audebis causari, quod non
sis ad dicendum i‹loneus; nam turpe esset tibi
nunc dicendi imperitiam allegare, cum antea
electus sis legatus ad consolandam Cleopatram
Philippi filiam, propter mortem Alexandri Mo-
lossorum regis. Quum alibi mulierem lugentem
consolari possis, hic convenit te etiam decretum
abs te sactum defendere.

Num ita sunt obscura illius merita, cui tu
coronam decrevisti, ut cognosci non possint ab
his , de quibus bene meritus es, nisi adhibito ora-
tore? Interroga iudices, an norint Chabriam,
Iphicratem, Timotheum, et quaere, cur decreve-
rint eis praemia et statuas: respondebunt omnes:
quia Chabria navalem pugnam ad Naxum com-
miserum), Iphicrates exercitum Lacedaemonio-
rum vicerit, Timotheus ad Corcyram navigave-
rit. Sunt et aliis habiti honores propter res prae-
clare gestas. Si quis autem interroget, quare
Demostheni non velitis honores decernere: quia
corruptus est pecunia, quia timidus est, quia
aciem deseruit.

Utrum vero hunc honore afficietis, an vos
ipsos, et illos, qui perierunt in acie, ignominia
afficietis, quos putate visuros et indigne laturos
csse, si liunc coronabitis? Est enim iniquum,
cum ligna, lapides, serrum, res mutae et sensu
carentes exterminentur, si quem casu occiderint,
et manum seorsim a corpore sepeliamus, qua
quis sibi mortem conscivit; Demosthenem ho—
nore afficere, qui suit autor ultimae expeditionis,
et exercitum prodidit: nonne mortui contumelia
afficientur, et vivis debilitabitur animus, cum vi-
derint mortem certamen esse de lande et gloria,
et tamen memoriam una cum vita deficere?

Sed quod maximum est, si vos interroget iu·-
ventus, ad quod exemplum debeat vitam insti-
tuere, quid respondebitis? Scitis enim, quod
nec palaestra, nec schola, nec musica tantum
erudit iuvenes, sed multo magis praeconia pu-
blica. Si quis homo perditus et infamis renun-
tietur in theatro, quod propter virtutem coronan-
dus sit, cum id vident iuvenes, corrumpuntur.
Si quis autem improbus et leno, qualis est Ctesi-
pho, poenas det, alii erudiuntur. Sed si turpe
decretum factum fucrit, et pater domum rediens

Si sapis, non suscipies

2³) commiserit] Ed. 1562. commisit

PHlL. MEL. SCRIPTA PHILOLOGICA.

936

castigaverit filium ‚ habet excusationem officii
filius , et pater admonens molestus esse dicetur.

Sic igitur seretis calculum , non modo ut iu-
dices, sed etiam ut spectatores, ut absentibus ci-
vibus rationem sententiae vestrae interrogatoris
reddere possitis. Neque enim ignoratis, talem
videri urbem, qualis est is, qui renuntiatur.
Turpe autem esset, vos similes videri non maio-
rum, sed ignominiae Demosthenis. Quomodo
autem effugietis hoc dedecus? si observabitis eos,
qui praetexunt perfidiae suae popularia et grata
nomina , libertas et benevolentia erga cives. Ti-
tuli sunt in medio positi, hos occupant maxime,
et ad eos confugiunt isti, qui re longissime ab eis
absunt. Cum igitur nacti eritis oratorem cupi-
dum peregrinarum coronarum et honorum, vo-
cate eum in iudicium, ut scriptum de se factum,
re et factis confirmet, sicut leges iubent. Si non
poterit ostendere res honeste gestas, ne approbe-
tis praeconium, sed libertatem vestram retinea-
tis, quae vobis iam e manibus elabitur.

Non videtur vobis periculosum , quod sena-
tum populus etiam contemnit? Nam litterae et
legationes veniunt iam ad privatas domos, non
ab infimis hominibus, sed a principibus Asiae et
Europae; et quidem non negant, se ea admit-
tere, in quae capitale supplicium constitutum est.
Haec nihil pudet eos facere , et legunt litteras in-
ter se , et iubent vos, ut ipsos respiciatis tanquam
custodes publicae libertatis. Alii praemia postu-
lantflut patriae servatores. Interea populus in
tali fortuna perterritus, tanquam senio confectus
aut aetate delirans, tantum retinet nomen liber-
tatis; de ipsius rei possessione cessit aliis. Deinde
disceditis ex concionibus non tanquam ex delibe-
ratione, sed tanquam ex divisione reliquiarum
fisci.

Quod autem non aliena dicam, hinc aesti-
mate. Fuit quidam (tametsi non sine dolore to-
ties cogor meminisse calamitatis, quem accepit
respublica), fuit, inquam, hic homo privatus,
qui, cum tentasset tantum in Samum navigare,
a senatu Areopagitico eodem die capitali supplicio
affectus est tanquam patriae proditor. Alius qui—
dam metu coactus in tantis periculis navigaturus
in Rhodum, paulo ante discessum accusatus est.
Contigit autem , ut pares haberent calculos ‚ quo-
rum si unus aliter cecidisset, ipse aut relegatus
ant occisus esset.

-υω

1⁸2«.ae 'Is-3⁸⁴2) m· 42.. -

— ..m—..l ,„ „

