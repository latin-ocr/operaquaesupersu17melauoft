1077 XLII.

aras iugulabantur. Bacchi sacellum obstructum
est, ut, qui eo confugerant, inclusi, same ibi mo-
rerentur: eo usque processit cruentae seditionis
furor, quae quidem et eo visa est terribilior,
quod tunc prima fuit. Postea enim exarserunt
ubique seditiones in tota Graecia, cum populi
duces accerserant Athenienses, optimates vero
Lacedaemonios. Cumque in pace deesset occa-
sio accersendi socios, deliniebant et extimulabant
cupidos rerum novarum, ut ortis tumultibus belli
praetextu auxilia quaerenda essent, et cum alter-
utris facienda societas, quod eo consilio fiebat,
ut privatis inimicis singuli nocerent, et sibi ipsis
potentiam circumdarent. Multa igitur in civita-
tibus acciderunt atrocia , quae et fieri solent, et
fient semper, donec eadem erit hominum natura,
seu crudeliora seu mitiora, sed specie nonnihil
mutata, ut causae motuum et tempora ferent.
Nam in pace et rebus secundis homines publice et
privatim modestiores animos habent, quia non
cogit eos subita aliqua vis violenta consilia quae-
rere. Bellum vero diminuens quotidiani victus
copiam , violentus magister est, et multorum im-
petus ad praesentes occasiones incitat. Erant igi-
tur plena seditionum omnia, et subinde poste-
riora facta cum sumpsissent exemplum a priori-
bus, tamen id longe superant novitate, callidi-
tate consilii, et crudelitate, et ars erat vocabula
mutare, ut turpissima scelera iuris specie excu-
sarentur. Audax et impudens vocabatur sortis et
fidelis socius. Considerata contatio dicebatur ti-
miditas, modestus reprehendebatur tanquam nec
acer nec pugnax esset. Providus vero et pericula
praemetiens habebatur pro ignavo, vehemens et
petulans vir magnanimus vocabatur. Diligentia
in„ eligendis tutioribus consiliis dicebatur esse
praetextus tergiversantis et receptum prospicien-
tis; incendens odia, fidelis; contradicens, suspe-
ctus; cui struenti insidias responderat eventus,
astutus; multo vero astutior, qui structas insi—
dias praesentiens illuserat. Qui vero securitati
civium consulens, nec moliri insidias , nec cavere
volebat, dicebatur amicorum dissolutor et hostes
expavescens. Laudabatur et qui antevertere alios
nocendo poterat, et qui erat hortator. Gratio-
res eraut in partibus alieni, quam cognati, quod
illi sine recusatione omnia facere et pati tnagis
auderent quam propinqui, fiebantque haec soe-

dera non iuxta leges utilitatis communis causa, ³

sed contra leges , ut suae quisque iniustae cupidi-

INTERPRETATIO ORATIONUM EX THUCYDIDIS LlBRO ΠΙ.

1078

tati praesidium pararet, nec foedera religione in-
ter se servabant, sed devincti scelerum societate,
recta consilia adversariorum admittebant, non
veritatis causa, sed quatenus ipsis proderant. Cu-
piditas tanta vindictae erat, ut gratius esset vi-
cem reddere, quam nunquam affici iniuria. ln-
duciae valebant tantisper, dum nihil esset auxi-
lii; sicubi vero creverant vires, multo erat iu-
cundius alterum imparatum et propter inducias
nihil expectantem hostile opprimere, quam aper-
te praemonitum adoriri, et quia hoc tutius existi-
mabatur, et quia laus erat ingenii fraude supe-
rare; facilius enim inter multos improbi vocantur
industrii, quam tardiores vocantur boni. Nam
tarditatis pudet; astutia vero gloriantur homines
etiam in sceleribus. Horum tantorum malorum
causa erat appetitio imperii, tum ex ambitione,
tum ex aliis iniustis cupiditatibus orta. Hinc fa-
ctiones extiterunt et partium contentiones, et re-
rum gubernatores turpissimis rebus honestas cau-
sas praetexebant. Alii se aequum ius ceu liber-
tatem populi, alii maiestatem principum defen-
dere se simulantes, verbis quidem rempublicam
iactabant, re vera autem de privatis commodis
dimicabant. Audentes atrocissima et poenas in-
fligentes maximas, nec iure, nec utilitate publica,
sed voluptate sua metiebantur, et vel iniquis suf-
fragationibus cives tollebant, vel opprimebant,
ut aliis morem gererent. Neutri igitur vero stu-
dio ac religione quidquam saciebant; sed illa
laus quaerebatur, quam maxime premere alienos
honesta specie. Medii cives ab utrisque lacera-
bantur, vel quod nollent adiuvare partes, vel
quia caeteri eis incolumitatem invidebant. Ita
propter seditiones omne genus scelerum in Grae-
cia grassabatur, et simplicitas, quae magis existit
in generosis naturis, cum derideretur, prorsus
extincta est. quue magnae laudi ducebatur, dif-
fidere inter sese, suspicari, intentos esse tota
mente in alterutros, et ad mutuam perniciem
consilia dirigere. Nec excogitari ullae tam expli-
citae compositiones, ulla tam sancta foedera po-
terant, quae diffidentiam animis eximerent, et
offensiones sanarent. Cumque singuli suspica-
rentur nulla sore durabilia foedera, antevertere
hostes malebant, quam eis fidem habere. Ac
saepe hi, qui minus pollebant consilio, superio-
res erant, quia conscii sibi inscitiae suae, et me>-
tuentes astutiam adversariorum, citius et rabio-
sius arma capiebant. Econtra contemptu horum

68*

