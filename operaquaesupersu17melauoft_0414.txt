803

siphon decretum sacit, ut Demostheni propter
ln eo decreto
scribit Demosthenem bene meritum esse de repu-
blica. Huic decreto adversatur Aeschines, et
autorem Ctesiphontem accusat, sed ita, ut per
liuius corpus Demosthenem petat, quia in accu-
satione directa Demosthenis eloquentiam eius, ct
factionis studia metuebat, ct quidem petit, ne
Demostheni dicere concedatur. Erat autem sta-
tus Aesrliiuicae orationis: Decretum Ctesiphontis
iniustum et salsum esse. In qua accusatione si
vicisset Aschines, hoc praeiudicio confossus De-
mosthenes postea facile potuisset expelli. Conten-
dit igitur Demosthenes econtra, ut in hoc suo
periculo sibi concedatur pro isto, et pro sese di-
cere. Haec occasio fuit huius orationis scriben-
dae, quae principaliter est generis iudicialis, et
status est iuridicialis: Decretum Ctesiphontis ve-
rum et iustum esse, et propterea Ctesiphontem
iuste absolvi. Sed αἴτιον huius defensionis am-
plum et splendidum est. Nam cum Demostheni
probandum esset, se civem benemeritum esse,
necesse fuit dici de consiliis belli. In ea dispu-
tatione maxima pars orationis consumitur, ubi et
hunc syllogismum integrum instituit, et splendi-
dissime ornat:

Dans honestum consilium, etiamsi est pericu-
losum, non est puniendus,

Consilium meum fuit honestum, etiamsi suit
periculosum, et pactio servitutis fuisset in-
honesta.

Ergo nequaquam iustum est puniri me propter
honestum consilium.

Maiorem ornat commemoratione veterum exem-
plorum. Narrat Cyrsilum obrutum esse lapidi-
bus, quod fuerit suasor, ut Athenienses Xerxi se
dederent, lapidatam esse et coniugem eius a mu-
lieribus. Denique tota haec pars ornatissima est,
quia commemoratio rerum gestarum gignit plau-
sibilem orationem. Quare et hac defensione ap-
probata, cives Demosthenem absolverunt. Etsi
autem defensio speciosa est, tamen in syllogismo
haec inest sophistica: Honesta consilia sunt ante-
ferenda, scilicet possibilia et nobis convenientia.
Ut etsi honestum esset, si quis privatus solus iret
in regiam Turcicam, et tyrannum interficeret,
tamen id consilium non probandum, sed reiicien-
dum est, quia nec possibile est, nec uni alicui
conveniens. Sed pluribus honestis propositis vi-
deat quisque, quae consilia suo loco congruant,

gratitudinem decerneret eoronam.

pun„ MEL. SCRIPTA PHILOLOGICA.

804

ct eligat honesta necessaria. Deinde etsi valde
delectat exemplorum recitatio, et capit animos,
tamen in liis ipsis est κακοζηλία, et multae sunt
dissimilitudines. Demosthenes vult esse imitator
Themistoclis, cum tunc nec cousensus Graeciae
essct, nec similis virtus; et imitatio temporis pe-
riculosa est, quia heroica exempla sunt supra re-
gulam ; Mediocres homines continere se intra re-
gulae metas debent. Ac Plutarchus venustissime
dixit, tales imitatores similes esse pueris, qui
induunt maiorum suorum grandes cothurnos, ga-
leas, thoraces, quibus si fingerent se similes esse
illorum, nemo non ridiculos esse iudicaret. Scia-
mus igitur felices duces singulari motu (livino ex-
citari, non tentemus irregularia. Nos vero in-
terea modeste necessaria faciamus, et nostro loco
congruentia. Haec addidi, ut studiosi conside-
rent etiam in tam speciosa defensione aliquid esse
sophisticum. Et quidem narrat Aeschines po-
tuisse mediocribus conditionibus pacem impe-
trari, sed Demosthenem publice iurasse, se ab·
ducturum in carcerem, si quis ad populum re-
ferret, ut pax peteretur. Caetera de argumen-
tis et materia in singulis partibus orationis suo
loco monebimus. Nunc de exordio dicam , quod
singulari prudentia sactum est, et modestissi-
mum et gravissimum est.

Continet autem praecipuas partes quatuor.
Initio est petitio, ut audiatur, unde ordiri maxi-
me fuit opportunum, quia Aeschines rem ab·
surdam in fine orationis suae petiverat, ne
Demostheni concederetur, ut diceret; eoque
astute non ipsum Demosthenem, sed Ctesiphon·
tem directe accusavit. Secunda pars. Huic
petitioni intexitur querela de iis, quae gravant
ipsum. Tertia pars est praeiudicium, quod eo
valde prodest Demostheni, quia, cum in re ma-
nifesta ostendat mentitum esse Aeschinem, de-
trahitur ei fides in reliquis. Hoc igitur breve
praeiudicium opponit magnae parti orationis Ae-
schinis de privatis moribus: Si talis sum in pri-
vata vita, qualem ille me describit, mox surgite,
nec verbum addam·ad me defendendum. Quarta
pars est reprehensio insidiarum, quod astute
Aeschines non accusaverit directe. Demosthenem,
sed Ctesiphontem , quia facilius per alium poterat
iugulari Demosthenes, praesertim si non conce-
deretur ei pro se dicere, et signum est diffidentis
causae, quod non recta congreditur cum eo,
quem maxime petit. Lecto igitur exordio ‚ ethis

