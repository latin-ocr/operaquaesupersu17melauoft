1079

alteri, etsi prospiciebant periculum, tamen quia
consilio potius quam armis certare volebant, im-
parati opprimebantur. Denique talia multa fie-
bant iam Corcyrae, qualia faciunt ii, qui, cum
petulanter iniurias intulerunt, postea vero suc-
cumbentes, se rursus ulcisci conantur, seu, qui
diuturna se inopia liberare cupiunt, seu qui, ut
invadant in aliorum facultates, iniusta decernunt,

PHIL. MEL. SCRIPTA PHILOLOGICA.

1080

tanquam libertatem suam propugnantes, furenter
in aliquos impetum faciunt, et crudelitatem exer-
cent, nec placari possunt. Turbato enim statu
civitatis, natura bominum victrix legum ostendit
se libenter eas violare, cum sit impatiens irae,
nec revereatur iustitiam, ac sit inimica prae-
stantioribus. Ideoque vindictam religioni et lu-
crum iustitiae anteponit, et potentiae innoxiae

seu qui non avaritia, sed ira et odio incensi, et l invidet.

4. ORATIONES QUARTI LIBRI THUCYDIDIS
CONVERSAE IN LATINUM SERMONEM A PHILlPPo MELANTHONE.

Oratio Lacedaemoniorumff)

Miserunt nos Lacedaemonii, ut suadeamus
de his, qui in insula sunt, id quod vobis utile est,
et quod nobis in hac calamitate in praesentia ho-
nestum erit. Dicemus autem prolixius non prac-
ter consuetudinem, sed patrium nobis est, ubi
brevitas sufficit non uti longa oratione, et pro-
lixius dicere, ubi docendi sunt homines, id quod
facere melius est. Accipite autem orationem no-
stram non hostili animo, nec ut homines rudes,
qui doceri non queant, sed existimate hanc no-
stram orationem tantum commonefactionem apud
eos esse , qui alioqui sapiunt. Hoc tempore bene
collocare potestis vestram prosperitatem, cum in
potestate vestra sint nostri cives, si pro eis ho-
norem et gloriam receperitis, nec facite, quod illi
faciunt, qui non saepe experiuntur secundam for-
tunam. Semper enim plura appetunt, quia in
praesentia eis aliquid praeter opinionem feliciter
accidit. Quibus autem variae vices fortunae ac·
ciderunt ‚ diffidunt laetis successibus. Tales
esse vos et nos, propter experientiam consenta-
neum est.

Ac intueamini nostram calamitatem, qui
nunc venimus ad vos, ea petentes, quae antea
existimabamus a nobis petenda esse. Nec vero
haec nobis acciderunt penuria militum ‚ quod su-
perbe aliquid fecerimus, cum vires nostrae maio-
res essent. Sed errore lapsi sumus, ut omnibus
bominibus accidit, cum quidem nec potentia nostra
infirmior esset, nec mores mutati essent. Ideo nec

 

⁴5] Thucyd. lv, 17—20.

vobis existimate fortunam perpetuo benignam
fore, propterea quod civitatis vestrae potentia
magna sit, et nunc aliquid accesserit. Sed sapien-
tum hominum est, qui res secundas certo sta-
tuunt incertas esse, ut res adversas sapientius
ferant, non existimare bellum ita successurum
esse, sicut volet aliquis regere, sed ut fortuna
ducet. Tales rarius labuntur, quia non tollunt
animos confisi successibus in hello, et in rebus
secundis maxime desinunt. Idem si vos hoc tem-
pore erga nos facietis, sapienter agetis, nec post-
ea, si quid adversi acciderit, ut possibile est,
putetis vos casu retenturos esse ea, quae adepti
estis. At nunc sine periculo retinere et poten-
tiae et sapientiae opinionem potestis. Lacedae-
monii vobis offerunt foedera, finem belli, pacem,
societatem , amicitiam et familiaritatem.

Ac dicimus utrisque hoc melius esse, non
adducere rem ad extremum periculum, ut effu-
giant casu aliquo salute oblata, aut expugnati vi
capiantur. Sic enim stabilius dissolvuntur ma-
gnae inimicitiae, cum aequales adhuc pacem fa-
ciunt, non cum altera pars se ulta est, et plura
obtinens alteram cogit pacis conditiones petere
aut accipere; sed cum modeste offert pacem, do-
nec potest pugnare, et vincit moderatione et
mansuetudine praeter expectationem. Nam al-
tera pars cum agnoscit se non debere pugnare
tanquam vi coactam, sed mutuam gratiam de·
bere, pudore movetur, ut constantiam in pacto
praestet. Ac magis hoc faciunt homines erga
maiores adversarios, quam minores. Libentius
enim cedunt ultro cedentibus, sed contra super-
bos sustinent pericula etiam praeter opinionem.

