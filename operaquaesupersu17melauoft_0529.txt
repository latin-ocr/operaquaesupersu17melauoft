1033 XLII.

vestrae speciem iuris praetexitis, quod nemo sibi
ita proposuit, ut, si esset occasio, non vi plura
occuparet. Qua in re et laude digni sumus, quod
hominum more occupato imperio, tamen iustius
dominamur, quam pro nostris viri-bus possumus.
Ac nos moderatos fuisse illi ostendent, qui simi-
lem potentiam adipiscentur, quamquam nostra
lenitas non auget nobis gloriam , sed dedecus ad-
fert. Quia enim iniuriis affecti a sociis deserimus
controversias ad iudicia , aequis legibus etiam co-
ram vobis: tamen vobis dicimur rixosi, neque
quisquam considerat alios, qui tenent imperia,
quorum ut quisque minime lenis est, ita minime
vituperatur. Qui enim vi obtinere possunt, quod
volunt, non putant iudiciis certandum esse. At
socii nostri ad hoc assuefacti, ut aequis legibus
nobiscum vivant, si qua in re laeduntur praeter
suam opinionem, non habent gratiam, quod
plura non amiserint, sed magis propter eam of-
fensionem indignantur, quam si initio deletis le-
gibus prorsus in servitutem redacti essent; tunc
enim contradicere ausi non fuissent. Sciunt enim
victi iustum esse cedere victoribus, ac magis ira-
scuntur homines, curn iniuria infertur, quam
cum vi domantur. Nam curn aequales inserunt
iniuriam, videntur homines ius repugnandi ha-
bere, violentiam vero potentiorum necessario fe-
rendam esse sciunt.

Cum igitur multo duriorem servitutem sul)
Persis tolerarint, nunc nostrum imperium vide-
tur eis durum esse, quia semper ita iudicant ho-
mines, praesens imperium grave esse. Quare et
vos, si eversa potentia nostra dominari coeperi-
tis, cito benevolentiam, quam nunc metu nostri
habetis, amissuri estis, si quidem eodem modo
agetis, sicut antea, cum post bellum Persicum
adhuc sociorum duces essetis, quia leges habetis,
quae non congruunt cum aliarum gentium mori-
bus, et duces vestri missi aliquo, nec vestris le-
gibus, nec aliorum Graecorum institutis vivunt.
Diu igitur deliberate tanquam de rebus non exi-
guis, nec alienis consiliis et criminationibus im-
pulsi, domestico vos periculo implicetis, et cum
sint incerti exitus belli, prius considerate, quid
agendum sit, quam bellum insertis. Nam post-
quam illatum est, diuturnitas efficit varias vices,
a quibus vicibus adhuc utique absumus, et non-
dum prospicimus exitum. Inserentes vero bellum
ante iudicia ‚ vi rem agunt, postea acceptis detri-
mentis quaerunt transactiones et iudicia. Nos

INTERPRETATIO ORATIONUM EX THUCYDIDIS LIBRO Ι.

1034

vero utrique ante talia errata , donec liberum est
eligere optima, suademus, ne foedera rumpan-
tur, nec violetur iusiurandum, sed controversiae
iudiciis dirimantur iuxta pacta , aut Deum, quem
iuravimus, testamur, nos bellum a vobis illatum
propulsaturos esse simili modo , quo vos incipitis.

Oratio Archidamim).

Et ipse multis bellis interfui, et varias vices
experientia cognovi, et scio neminem eorum,
quorum similis est aetas, propter imperitiam con-
cupiscere bellum, ut faciunt plurimi, quod existi-
met bonum aut tutum esse. Invenietis autem hoc
bellum, de quo nunc deliberatis, non minimum
fore, si quis prudenter consideret. Nam adver-
sus vicinos intra Peloponnesum vires nostrae pa-
res sunt, et cito ad hostes accedere, et nos reci-
pere possumus. Sed contra hostes, quorum terra
longius distat, et qui exercitatissimi sunt in mari
et aliis rebus omnibus, optime instructi pecunia
publica et privata, navibus, equis, armis, mul-
titudine, quanta nullius urbis est in Graecia, et
qui socios multos habent tributarios, non est fa-
cile gerere bellum. Qua enim re freti cum simus
imparati, possumus eos invadere, num classe?
At longe inferiores sumus. Ac si instruere eam,
et nos exercere velimus, longa mora erit. Num
pecunia? Hanc vero nec publice repositam hahe-
mus, nec prompte ex privato conserimus. For-
tasse autem confidat aliquis, quod eos antecella-
mus armis et multitudine, ingressi in eorum re-
gionem vastare eam possimus. Hi vero et aliam
terram habent, cui imperant, et ex mari necessa-
ria importare poterunt. Si vero socios ad de-
sectionem sollicitabimus, {navibus oportebit eis
opem serre, cum sint in insulis. Quale igitur
nostrum bellum erit, si nec navibus erimus supe-
riores, nec vectigalia eis adimemus, unde tuen-
tur classem? Nos maioribus detrimentis afficie-
mur, ac interea non erit decorum deponere bel-
lum, praesertim si videbimur intulisse. Neque
hac spe incitemur, quod brevi tempore debella-
turi simus, si agros vastaverimus. Ego quidem
magis metuo, nos liberis nostris relicturos esse
bellum, ac consentaneum est, tantam esse ma-
gnitudinem animorum in Atheniensibus, ut nec
propter vastatos agros servitutem accepturi sint,
neque perterrefiant belli metu tanquam impetiti.

14) Thucyd. 1, 80—85

